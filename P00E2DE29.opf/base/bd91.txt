mchod par brjod pa/bla ma dang mgon po 'jam dpal dbyangs la phyag 'tshal lo//'gro ba'i don du dka' ba dpag med pas//byang chub mchog rab 'di ni mngon mkhyen nas//rigs rus brjod
bya'i yul las rab 'das kyang //rigs rus cho 'brang mchog gyur zas gtsang sras//ngo mtshar rmad byung mchog gi sprul sku des//shin tu gdul dka'i sems can smin mdzad pa//shAkya'i
rgyal po thub dbang de dag la//snying khong rus pa'i gting nas skyabs su mchi//thog mar 'dzam gling 'di na mchog gyur pa//zas bzhi ming drug tha dad rnam gsum
gyis//kun nas 'byor pa skyon med mi yi bdag/mang pos bkur ba'i zhabs la phyag 'tshal lo//bsod nams mthu chen khams las legs grub pa'i//'dod 'byung rin chen bdun gyis legs
'byor te//

'gro mang dge bcu'i khrims kyis skyong mdzad pa//'khor los sgyur rgyal rnams la'ang rab btud nas//'dzam bu'i gling 'dir thub pa'i'aphrin las kyis//rgyal dang rgyal sras chos
rgyal rgyal phran dang //bstan 'dzin skye bo'i 'phrin las mtha' yas pa//ji ltar byung tshul mdo tsam rnam par dbye//yon tan lhun grub bsam bya'i yul las 'das//gzugs su
grub na dbyings 'dir mi shong ba'i//ngo mtshar rmad byung grangs las 'dasapa rnams//bdag blo dman phyir 'byed pa'i skabs min yang //bstan pa'i yon tan dran pas dga' ches
te//chos rgyal mchog dang bstan 'dzin la btud pas//bdag yid sems phyir rtag par brtse ba yis//sdan byung lo rgyus sgra ni grags par gyur//bka' drin mchog gyur rjed du 'phangs
pa rnams//snyigs ma'i dus 'dir nub par mi 'gyur zhing //'bel ba'i gtam gyi dga' ston 'gyed pa'i phyir//'phags pas skul phyiramado tsam kho bos bris//de la 'jig rten
gyi khams 'dir dge legs 'byung ba'i gzhi/ston pa yang dag par rdzogs pa'i sangs rgyas kyi 'phrin las kyi dbang

gis/'dzam bu'i gling 'dir chos skyong rgyal po ji ltar byon tshul/bstan pa dang bstan 'dzin ji ltar byung ba'i lo rgyus la/

dang po/ 'jig rten khams ji ltar grub tshul dang / mang pos bkur ba'i gdung rgyud las ston pa sangs rgyas rgya gar du byon nas sangs rgyas chos lugs ji ltar spel ba'i skor/dang
po/ 'jig rten gyi khams grub pa'i rkyen ni/ der skye bar 'gyur ba'i sems can rnams kyis las mthun par bsags pa'i dbang las so/ /mngon par grub pa'i tshul ni/ nam mkha'
stong pa'i dbyings su phyogs bcu nas rlung g.yos nas phan tshun phul te brtan zhing mi g.yo bar gyur pa/ 'dzam pa zhes bya ba'i rlung gi dkyil 'khor/ kha dog sdo skya
shin tu sra ba/ rngams su dpag tshad sa ya drug 'bum dang rgyar grangs med pa dang ldan pa chags so/ /de'i steng du chags pa ni 'og gi rgya mtsho ste/ rngams su dpag tshad
'bum phrag bcu gcig dang stong phrag nyi shu/ thad kar dpag tshad 'bum phrag bcu gnyis dang stong phrag gsum/ brgya phrag phyed dang lnga'o//

de'i steng du chags pa ni gser gyi sa gzhi ste rngams su dpag tshad sum 'bum nyi khri'o/ /de'i steng du char gyi rgyun babs pa la chags pa ni chu'i rgya mtsho chen po ste/
de rlung gis bsrubs pas khams rab bsdus pa las ri rab dang / 'bring la gser gyi ri bdun dang / tha ma la lcags ri dang / sna tshogs bsdus pas gling rnams chags so/ /de la
ri rab lhun po'i rgyu ni/ shar dngul/ lho baiDUrya/ nub shel dmar po/ byang gser gyi rang bzhin las grub pa'o/ /gzhan ri bdun ni gser 'ba' zhig dang / gling gzhan rnams
ni sa shas che ba'i khams sna tshogs 'dres pa dang / khor yug ni lcags kyi rang bzhin las grub pa'o/ /tshad ni ri rab rgya mtsho'i nang du dpag tshad brgyad khri nub cing
/ steng du'ang dpag tshad brgyad khri 'phags la/kun nas lhun chags pa'i don gyi na lhun po'o/ /de nas rim pa bzhi na/ gnya' shing 'dzin dpag tshad bzhi khri/ shol mda' 'dzin
nyi khri/ seng ldan chig khri/ lta na sdug lnga stong / rta rna nyis stong lnga brgya/ rnam 'dud stong nyis brgya lnga bcu/ mu khyud 'dzin drug brgya nyi shu rtsa lnga
ste/ gser gyi ri bdun no/ /de dag gi bar na gnas pa ni rol pa'i mtsho bdun no/ /de'i lho phyogs na 'dzam bu'i gling yod de/ shing rta'i dbyibs lta bu'o/ /de'i tshad ni
ngos chung shos lcags ri la bstan pa la dpag tshad phyed dang bzhi brgya dang / ngos gzhan gsum la stong phrag gnyis gnyis te/ mtha' skor la ni dpag

tshad drug stong dang phyed dang bzhi brgya yod do/ /de'i shar na rnga yab dang / nub na rnga yab gzhan zhes bya ba gling g.yog gnyis yod do//'dzam bu gling 'di'i yul dbus
su gyur pa ni ma ga ta ste/ dus gsum gyi rgyal ba 'byung ba'i gnas su gyur pa'o/ /de nas byang du ri nag po dgu 'das pa'i pha rol na gangs ri dpal dang ldan pa zhes bya ba
yod do/ /de'i pha rol na ri bo spos ngad ldang zhes bya ba yod do/ /de gnyis kyi bar na klu'i rgyal po ma dros pa'i gnas mtsho ma dros pa zhes bya ba dbyibs gru bzhi/ ngos
re re la dpag tshad lnga bcu lnga bcu dang / zabs yang dpag tshad lnga bcu yod pa/ mtha' skor du dpag tshad nyis brgyas 'khor ba/ yan lag brgyad dang ldan pa'i chus gang
ba yod do/ /de las ni chu bo chen po bzhi 'bab ste/ chu bo gang gA ni shar nas brag glang po che'i kha 'dra ba nas dngul gyi bye ma 'dren cing chu phran lnga brgya dang
bcas te shar phyogs kyi rgya mtshor 'bab bo/ /lho nas sindhu ni brag khyung mchog gi kha 'dra ba nas bai DUrya'i bye ma 'dren cing chu phran lnga brgya dang bcas te lho
phyogs kyi rgya mtshor 'bab bo/ /nub nas dpag bru brag rta'i kha 'dra ba nas shel gyi bye ma 'dren cing chu phran lnga brgya dang bcas te nub phyogs kyi rgya mtshor 'bab
bo/ /byang nas si ta brag sang ge'i kha 'dra ba nas gser gyi bye ma 'dren cing chu phran lnga brgya dang bcas te byang phyogs kyi rgya mtshor 'bab bo/ /chu de dag gis ni
mtsho ma dros pa la lan bdun

bdun g.yas yu bskor nas 'bab pa yin no/ /gzhan yang ri spos kyi ngad ldang gi phyogs su dpag tshad nyi shu 'das pa na/ brag gser gyi bya skyibs can lha ma yin gyi ngos zhes
bya ba dang / de'i byang du dpag tshad nyi shu 'das pa na shing sa la'i rgyal po rab brtan zhes bya ba 'dom bzhi bcu thur du zug pa/ brgya bcu gyen du 'phags pa yod do/
/de'i shar na rdzing bu dal gyis 'bab pa zhes bya ba dang /mtsho ma dros pa na shing 'dzam bu zhes bya ba 'bras bu mngar ba rdza ma tsam dang ldan pa de smin nas chu'i nang
du lhung pa na 'dzam bu zhes bya ba'i sgra 'byung la/ shing des mtshon pa'i phyir 'dzam bu gling bya'o/ /gzhan yang gling 'di'i nub phyogs na/ u rgyan rdo rje chen po'i
pho brang zhes bya ba rig pa 'dzin pa rnams kyi gnas yod la/ rdo rje theg pa phal che ba de nas byung ngo / /lho phyogs rgya mtsho'i gling na ri gru 'dzin bya ba rtse mo
na 'phags pa spyan ras gzigs dbang phyug dang / rtsa ba na rje btsun sgrol ma bzhugs pa'i gnas yod do/ /shar phyogs ri bo rtse lnga na 'phags pa 'jam dpal bzhugs pa'i gnas
yod do/ /gzhan yang yul chen po bcu drug dang / yul phran stong dang mi rigs mi 'dra ba sum brgya drug bcu dang / skad rigs mi gcig pa bdun brgya nyi shu yod ces grag
go /phyi'i rgya mtsho'i shar phyogs na lus 'phags po zhes bya ba'i gling / gling g.yog gnyis dang bcas pa yod de dbyibs zla gam du gnas so/ /phyi'i rgya mtsho'i byang na
sgra mi

snyan zhes bya ba'i gling / gling g.yog gnyis dang bcas pa yod de dbyibs gru bzhir gnas so/ /phyi'i rgya mtsho'i nub na ba lang spyod ces bya ba'i gling / gling g.yog gnyis
dang bcas ba yod de dbyibs zlum por gnas so/ /'dzam bu'i gling gi khor yug na seng ga'i gling dang / gser gling dang / zla ba'i gling la sogs pa'i gling phran du ma yod
pa ni 'dzam bu'i gling du gtogs la/ gling gzhan dag gi gling phran yang de dang mtshungs pa nyid do/ /'di nas steng du dpag tshad bzhi khri 'phags pa'i nam mkha' la/ dwangs
shing sgrib pa med la shin tu brtan pa'i rlung gi dkyil 'khor g.yas phyogs su 'khor ba la nyi ma dar / zla ba/ rgyu skar la sogs pa rten zhing de dag la ni nam mkha' la
rgyu ba'i lha rnams gnas so/ /ri rab kyi steng na sum cu rtsa gsum pa'i grong khyer lta na sdug dang / de'i dbus na brgya byin gyi pho brang rnam par rgyal ba'i khang bzang
/ 'dod yon thams cad kyi 'byor pa yod do/ /de nas steng du dpag tshad brgya khri 'phags pa na mtha' bral ba'i lha'i gnas rin po che'i sa gzhi yod do/ /de nas dpag tshad
'bum dang drug khri 'phags pa'i nam mkha' la/dga' ldan pa'i lha'i gnas rin po che'i sa gzhi yod do/ /de nas steng du dpag tshad sum 'bum nyi khri 'phags pa na rin po
che'i sa gzhi la 'phrul dga' ba'i lha nams gnas so/ /de nas steng du dpag tshad drug 'bum bzhi khri 'phags pa na rin po che'i sa gzhi la gzhan

'phrul dbang byed pa'i lha rnams gnas te/ de man chad ni 'dod pa'i khams so/ /de'i steng na bsam gtan dang po'i gnas yod do//de ltar na gling bzhi dang / ri bdun dang / khor
yug dang /'dod pa'i lha'i gnas drug dang / bsam gtan dang po man chad la ni gling bzhi pa'i 'jig rten gyi khams zhes bya'o/ de gcig nas bgrangs pa'i stong la ni stong chung
ngu'i 'jig rten gyi khams zhes bya ste/lcags ri chen po gcig gis bskor ro/ /de gcig nas bgrangs pa'i stong la ni stong gnyi sa pa bar ma'i 'jig rten gyi khams zhes bya
ste/ de yang lcags ri chen po gcig gis bskor ro/ /de gcig nas bgrangs pa'i stong la ni stong gsum gyi stong chen po'i 'jig rten gyi khams zhes bya ste/ khor yug tu lcags
ri chen po gcig gis bskor ro/ /de la ni gling bzhi pa'i 'jig rten bye ba phrag brgya yod de/ de dag la ni bkram pa'o/ /de la bsam gtan dang po ni gling bzhi pa'i 'jig
rten dang tshad mnyam mo/ /de'i steng na bsam gtan gnyis pa yod de/ stong chung ngu'i 'jig rten dang tshad mnyam mo/ /de'i steng na bsam gtan gsum pa'i gnas yod de/ stong
gnyis pa bar ma'i 'jig rten dang tshad mnyam mo/ /deri steng na bsam gtan pa yod de/ stong gsum gyi 'jig rten dang tshad 'tsham mo/ |de dag gi bar thag gi tshad ni 'og ma
'og ma bas nyis 'gyur gyis 'phags so/ /de dag ni gzugs kyi khams zhes bya'o/ /gzugs med pa'i khams la

ni gnas gzhan med de/ der skye ba ni sems can gang du shi ba de nyid du gzugs med pa'i ting nge 'dzin dang ldan par skye ba'i phyir ro/ /de nas bcud kyi sems can stong gsum
'di mes tshig pa'i rjes la chags pa yin na/ 'od gsal lha las babs pa yin/ 'od gsal ba'i lha tshe zad shi ste/ tshangs pa'i 'jig rten stong par skyes so/ /de la 'jig rten
spyi mes tshangs pa zer ro/ /de nas rim gyi tshangs pa 'dun na 'don dang / tshangs ris dang / gzhan 'phrul dbang byed nas rgyal chen rigs bzhi'i bar du rim pa bzhin skye'o/
/de nas byang gi sgra mi snyan dang / nub kyi ba glang spyod dang / shar gyi lus 'phags po dang / lho'i 'dzam bu gling du rim pa bzhin skye'o/ /de'i tshe 'dzam bu gling
pa'i mi rnams kyi tshe lo dpag tu med pa yod pa'i tshe/ zas su bsam gtan gyi dga' ba za ba/ rdzus te skye bas lus la 'od yod pa/ rdzu 'phrul gyis nam mkha' la 'gro ba/
gzugs khams kyi lha dang 'dra ba yod do/ /de'i tshe sems can ro la chags pa'i rang bzhin can 'ga' zhig gis bdud rtsi sa'i bcud zhes bya ba/kha dog dkar ba/ ro sbrang rtsi
'dra ba yod pa dag zos te/ gzhan la'ang smras pas/ sems can gzhan dag gis kyang zos so/ /de'i tshe khams kyi zas zos pas lus kyi 'od thams cad med par gyur pa na sems can
spyi'i las la grub pa/ nyi ma dang zla bas gling bzhi snang ba'i bya ba byed pa byung ngo / /de'i rjes la sa'i bcud nus nas sa'i

zhag ces bya'i zas chags/ kha dog dmar ser ro sbrang rtsi dang 'dra ba byung ba de yi rnams kyis zos so/ /de yang nub pa dang / myu ga'i tshal zhes bya ba zos so/ /de yang
zad pa dang / ma rmos pa'i 'bras sa lu dag byung ba de yi rnams kyis zos so/ /de ni khams kyi zas rtsub pa yin pas/ mi gtsang ba 'byung ba'i dbang po dag kyang dod do/ /yang
sems can de dag ma rmos pa'i 'bras de dag nam 'dod pa na blangs te za ba na/ sems can le lo canan 'ga' zhig gis nang par gyi skal ba de ring blangs te bsags pa dang /
gzhan dag gis kyang de bzhin du byas pas ma rmos pa'i 'bras kyang zad do/ /de nas so nam gyi bya ba la zhugs pa na/ gcig gis btab pa'i zhing gzhan gyis bsdus pas de dag
yi mthun par rtsod do/ /de'i tshe mi rnams kyi nang nas mchog tu gyur pa zhig rgyal por bskos pa na/de skye bo mang po rnams kyis bkur bas mang pos bkur ba zhes bya bar gyur
to/ /yang rgyal rabs mkhan po 'ga' zhig yar 'dod kyi lha bdun ces zer ba ni/ mang pos bkur ba'i yab lha chen po/ de'i yab lha rgyal ba/ de'i yab lha gzi ldan bkra shis/
de'i yab dbang po lag de'i yab 'khor ba dung skyong / de'i yab dri med dung 'jam/ de'i yab shed can nam shed bus te bdun no zhes zer/ 'di la khungs gsal ba ma mthong yang
/ de ni bsam gtan bzhi pa'i gnas nas chas pa yin zer ro/ /mi'i rgyal po la snga

ba chos rgyal mang pos bkur ba/ de dngos kyi bu ni 'od mdzes so/ /«'di rnams shes bya rab gsal ltar bris»de'i bu ni dge ba'o/ /de'i bu ni dge mchog de'i bu ni gso sbyong 'phags
te/ de dag la ni bskal pa dang po'i rgyal po lnga zhes bya'o/ /'di'i skabs su zas bzhi ni sa yi bcud la sogs yin la/ ming drug tha dad gsum gyis gleng ba rnams ni rgyas
par gzhan las shes par bya'o/ /gso sbyong 'phags kyi bu nga la nu'o/ de'i bu ni mdzes pa'o/ /de'i bu ni nyer mdzes so/ /de'i bu ni mdzes can no/ /de'i bu ni mdzes ldan
zhes bya ba byung ste/ de dag la ni 'khor lo sgyur ba'i rgyal po zhes bya'o/ /de rnams ni bskal pa rjogs ldan no/ /de nas tshe lo bzhi khri pa'i dus su/ sangs rgyas 'khor
ba 'jig rten du byon no/ /mdzes ldan gyi bu nor bu nas bu rgyud rim par rgyal rabs sum cu'i mthar kun nas 'od zer zhes bya ba'i rgyud rgyal po brgya tham pa yul gru 'dzin
du byung / de nas rgyal rabs du ma zhig 'das pa'i rjes su wa ra na sir 'bum khrag gcig byung / de'i tshe bskal pa gsum ldan tshe lo gsum khri pa sangs rgyas gser thub
byon no/ /de nas rgyal rabs du ma 'das pa'i rjes su rgyal po kri kri byung ste bskal pa gnyis ldan tshe lo nyi khri pa sangs rgyas 'od srungs byon no/ /de nas yul gru 'dzin
du/ rgyal po brgya tham pa'i mtha' ma rgyal po rna ba can/ de la bu gnyis yod pa'i go'u ta ma rab tu byung / bha ra dhwa dzas rgyal po

byas pa la bu med/ go'u ta mas sa bon bzhag pa las byung ba'i bu gnyis la/ gcig ni nyi ma'i gnyen/ gcig ni bu ram shing pa'o/ /nyi ma'i gnyen la bu med/ bu ram shing pas rgyal
po byas te/ de la bu ram shing pa'i sprengs shes bya'o/ /de'i rgyud rgyal po brgya tham pa grong khyer gru 'dzin du byung / de rnams kyi mtha' ma rgyal po 'phags skyes
po'i btsun mo che ba la bu gsum bu mo gsum yod pa spyugs te/chu bo skal ldan shing rta'i 'gram du 'dug pa las/ ming sring 'dus pa las mang du 'phel te ser skya dang lhas
bstan du grong khyer chen po byung / de'i bu che ba'i rgyud la shAkya chen po/ 'bring po'i rgyud la li tsa byi/ chung ba'i rgyud la ri brag pa ces bka' chems ka khol ma
nas bshad la/ bla ma 'phags pa'i shes bya rab gsal du/'phags skyes po la bu bzhi byung ba'i chung ba rkang gdub can gyi rgyud las bcom ldan 'das kyi bar du rgyud gsung ba
ltar na brtag par bya'o/ /sngon byung dang 'di mthun par snang gang ltar na'ang 'di la shAkya'i rigs kyi ya mtshan zhes zer ro/ /ya mtshan zhes pa'i sgra don rigs ngan
ma 'dres pa la 'jug pa 'dul ba'i gleng gzhi las 'chad ces grag go/'phags skyes po'i btsun moo chung ba'i bu rgyal srid dga' ba rgyal sar bton pa la bu med par shi ste/ 'di
la rgyal srid dga' ba'i tshig zer ro/ /shAkya chen po'i gdung ni/ tshe dang ldan pa sgra gcan zin du ched/ srid pa'i breng rgyun chad/ skye ba'i

'khor ba zad/ da ni srid pa med do ces tshe dang ldan pa mo'u 'gal gyi bus smras pa dang / bcom ldan 'das kyis bka' bstsal pa/mo'u 'gal gyi bu legs so legs so/ /khyod kyis
dge slong rnams kyi rigs rgyud las brtsams te chos kyi gtam smras pa legs so legs so/ /'di yun ring bo'i don dang phan pa dang / bde bar 'gyur ro gsungs so/ /'di la 'ga'
zhig na re/ srid par skye ba zad pa ni bden mod kyi/ shAkya chen po'i gdung da dung ma chad pa yin te/sras sgra gcan 'dzin bzhugs pa'i phyir zer ro/ /shAkya chen po'i gdung
chad ma chad gleng ba'o/ /'di rnams 'go smos pa tsam yin gyi/rgyas par ni mdo sde dang 'dul ba lung du lta la/ de tsam blta mi nus ba rnams kyis ni/ chos rgyal rnams kyi
bka' tshig yi ge dang / bla ma chos kyi rgyal po'i shes bya rab gsal la sogs pa pa mkhas pa'i yig tshang mas shes par bya'o/ /bcom ldan 'das ni dang por byang chub mchog
tu sems bskyed/ bskal grangs med du mar sgrib gnyis spyangs shing/ tshogs gnyis bsags nas/ dga' ldan du lha'i gnas su dam pa tog dkar por gyur te bzhugs pa las/ gdul bya
dus la bab par mkhyen nas rtsod ldan gyi dus 'dzam bu gling gi mi rnams kyi tshe lo brgya thub pa'i dus/ 'phags pa byams pa dga' ldan du byon/ rgyal tshab dam par bskos
te/ gling 'dir yab rgyal po zas gtsang ma dang / rgyal po legs par rab gsalagyi sras mo sgyu

'phrul chen mo'i sras su sprul pa'i skur bstan te/ dpyid zla tha chung tshes brgyad skar ma rgyal gyi dus su bltams/ de yang jo bo rje'i lugs kyis shing pho byi ba'i lo la
lhums su zhugs/ shing mo glang gi lo la bltams/ sa mo phag la sangs rgyas/ shing pho spre'u'i lo la mya ngan las 'das par bzhed la/ chos rje sa skya pas me mo yos la lhums
su zhugs/ sa pho 'brug la bltams/ chu pho stag la sangs rgyas/me mo phag la 'das par bzhed do/ /bcom ldan 'das dang dus mnyam du yul dbus kyi rgyal po bzhi la bu btsas
te/ mnyan yod du rtsis kyi ring 'phur tshangs byin gyi bu ni gsal rgyal lo/ /rgyal po'i khab tu rgyal po padma chen po'i bu ni gzugs can snying po/ /ko shambhi nar rgyal
po dmag brgya pa'i bu ni shar pa'o/ /zhes sngon byung nas bshad'phags rgyal du rgyal po mu khyud mtha' yas kyi bu ni gtum po rab snang ngo / /byang chub sems dpa' bltams
nas zhag bdun nas yum 'das te sum cu rtsa gsum du skyes so/ /grags 'dzin ma dang sa mtsho ma la sogs pa btsun mo brgyad khri bzhi stong bzhes te/ dgung lo nyi shu rtsa dgu
khab tu bzhugs nas/ lo drug dka' ba spyad nas byang chub snying por gshegs te/ sa gas nya ba'i tshes bco lnga la srod la bdud btul/ nam gung la mnyam par bzhag tho rengs
mngon par rdzogs par sangs rgyas te/ mi mjed kyi bdag po tshangs pas gsol ba btab nas/ wa ra na sir drang srong lhung ba/ ri

dwags kyi nags la sogs par lo drug gam bdun du/ thog mar 'khor lnga sde bzang po la sogs pa theg pa dman pa'i gdul bya shas che ba rnams la bden pa bzhi'i chos kyi 'khor lo
bskor ro/ /de nas bya rgod phung po'i ri la sogs par lo sum cu so gcig gam/ nyi shu rtsa bdun nam/ sum cur 'khor byang chub sems dpa' bye ba khrag khrig brgya stong dang
/ dgra bcom pa stong nyis brgya lnga bcu'am lnga stong la sogs pa theg pa thun mong ma yin pa mtshan nyid med pa'i chos kyi 'khor lo gnyis pa bskor ro/ /de nas ri mA la
ya dang /yangs pa can la sogs par 'khor theg pa thams cad la yang dag par zhugs pa'i byang chub sems dpa' la dus lo bcu'am/ bdun nam/ kha cig lo nyi shu rtsa drug gam rtsa
brgyad du don dam rnam par nges pa'i chos kyi 'khor lo bskor ro/ /des mdzad pa mtha' dag rdzogs te/ sA la'i tshal du dgung lo brgyad cu la mya ngan las 'da' ba'i tshul
bstan/ de nas bsdu ba mdzad pa'i tshul ni/ nyan thos lugs dang theg chen lugs gnyis las/ dang po'i lugs kyi bsdu ba dang po ni/ kun dga' bo dgra bcom par gyur pas mdo sde'i
sde snod bsdus/ 'phags pa nye ba 'khor gyis 'dul ba bsdus/ 'od srungs chen pos mngon pa bsdus so/ /bsdu ba gnyis pa ni/ ston pa 'das nas lo brgya dang bcu lon pa na/ yangs
pa can du rgyal po mya ngan med kyis spyin bdag byas te/ dgra bcom pa bdun brgyas

bsdu ba gnyis pa byas so/ /gsum pa la/ lung na mid pas mi mthun pa kha yar snang gsungs kyang ston pa 'das nas lo gsum brgya na kha che'i yul du rgyal po ka ni kas sbyin bdag
byas te/ gyes pa bco brgyad bkar bsgrubs so/ /de yar bcad yi ger bris pa med ces zer zhing / kha cig ni bsdu ba snga ma gnyis la'ang yi ger bris par bzhed/ gnyis pa theg
chen gyi lugs ni/ rgyal po'i khab kyi lho phyogs bi ma la sa bha ba zhes pa'i ri la rgyal sras 'bum phrag bcu 'dus te/ 'jam dpal gyis mngon pa/ byams pas 'dul ba/phyag
rdor gyis mdo sde 'dus so zhes grag go /de nas bcom ldan 'das kyis lung bstan nas bstan pa'i gtad rabs ni/ 'od srungs kun dga' sha ni gos can dang / /nye sbas bhI ti ka
dang nag po dang / /legs mthong chen po bstan pa'i gtad rabs bdun/ /'dul phran tshegs nang nas 'byung ba yin/ lang kar gshegs pa las/ bde gshegs mya ngan 'das nas ni/ yang
dag bstan pa su zhig 'dzin zhes sogs kyi 'grel par/ thub pa nas bhIti ka'i bar lung dang 'dra ba las/ des bi bha ga la/ des btsun pa bungha nan ti la/ des bungha mi da
la/ des slob ma dge slong rtsibs la/ des pu na sha ta la/ des ngha skad la/ des ma na shi la/des klu sgrub la/ des arya de ba la/ des ra hu la la/ des samgha nam ti la/ des
dge slong dgra bcom pa la/ des gha la sha

la/ des ku ma ra ta la/ des sha ya ta la/ des bha su ban dhu la/ des ma no ta la/ des ha ka li ka na ya sha la/ des dge slong seng ge la bstan pa gtad par bshad do/ /chos 'byung
chen mo las/ / snying rje chen po pad dkar las/ ston pa 'das nas bstan pa sus 'dzin zhus pa'i lan du/ kun da ga' bo dang dge slong 'od srungs khyod gnyis kyis lo bzhi
bcu lhag tsam du nga'i dam pa'i chos 'dzin par 'gyur ro zhes dang / yang byang phyogs kyi rgyud du grong khyer ngho mchog ces par khyim bdag ral pa can zhes bya ba 'byung
/ des nga'i lus dang nyan thos rnams mchod par gyur te bskal pa stong nas/ bskal pa bzang byedal bkod pa chen pos legs par brgyan pa'i 'jig rten du sangs rgyas kun tu
snang ba zhes bya bar 'gyur ro zhes mnga' bdag ral pa can lung bstan no/ /de ltar na bstan pa 'dzin pa'i gang zag mang pos bstan pa la bya ba rgya chen po mdzad do/ /khyad
par du gnas brtan chen po bcu drug gis bstan pa bskyangs te/mya ngan las mi 'da' bar thub pa'i gsung sgrub cing bstan pa skyong bar byed do/ /skabs 'dir yi ge mang ba
la 'jigs pa la mi blta ba rnams kyis rgyan drug mchog gnyis kyi rnam thar dang / grub chen brgyad cu dang / gnas brtan bcu drug gi lo rgyus la sogs pa dpag tu med pa bsnan
du yod do/ /de lta bu'i bstan pa de dus ji tsam zhig gnas snyam na/ lung dang mkhas pa rnams kyi bzhed pa mi

mthun pa mang du yod kyang / grags che ba gtso bor bzung nas chos rje sa skya pa khu dbon gyi bzhed pa ltar/ lo tsA ba chen po bu ston gyi gsung la/ chu pho khyi lo la bla
ma ti shri kun dga' blo gros rgyal mtshan dpal bzang po bod du bsnyen rdzogs la byon pa'i lo yan chad la lo sum stong bzhi brgya lnga bcu rtsa lnga 'das/ rtsa drug pa'i steng
na yod ces chos 'byung nas gsungs la/ gnas lnga rig pa'i bla ma chos rje bsod nams rgyal mtshan dpal bzang pos 'jam dbyangs gu shri'i yar lung chos 'khor gyi dus su
rtsis pa na/ rgya'i rgyal rabs dang /li'i rgyal rabs dang / rgya gar gyi rgyal rabs las byung ba'i tshul gsum mchis pa las/ rgya dang li'i rgyal rabs las byung tshul la mtha'
gcig tu nges pa mi snang / de gnyis btang snyoms su byas te rgya gar gyi lugs brjod na/ bla chen kun blo bsnyen rdzogs la byon pa'i chu pho khyi nas lo lnga bcu rtsa
gcig 'das shing / rtsa gnyis kyi steng na yod pa chu mo glang la 'jam dbyangs gu shri'i chos 'khor byas pa yar bcad la/ bstan pa lnga brgya phrag bcur gnas pa'i lugs kyis/
lung gi dus gsum las mngon pa spyod pa'i dus 'das te/ mdo sde spyod pa'i dus las lo gnyis rdzogs nas lhag ma lo bzhi brgya go brgyad/'dul ba'i dus lnga brgya phrag gcig
ste/ bstan pa mtshan nyid pa lo dgu brgya go brgyad/ rtags tsam 'dzin pa lnga brgya ste/ stong bzhi brgya go brgyad slan chad 'byung bar bzhed do/ /dus 'khor lugs

la bzhed pa mi mthun pa cung zad snang ste/ /gzhan du shes par bya'o/chos rgyal mang pos bkur ba'i gdung rgyud las/ ston pa yang dag par rjogs pa'i sangs rgyas rgya gar du
bon nas dam pa'i chos ji ltar byung ba dang / bstan pa gnas tshul gyi skabs so/ /

gnyis pa/ gong ma han min ti'i dus su rgya nag tu sangs rgyas bstan pa ji ltar dar tshul dang rgya bod dbar gyi mdza' brtse'i 'brel ba 'go tshugs tshul skor/  ston pa yang
dag par rjogs pa'i sangs rgyas rgya gar du byon/chos kyi 'khor lo bskor nas dus mi ring ba zhig na rgya nag gi yul du bstan pa ji ltar byung ba dang / rgya nag gi lugs kyi
bstan rtsis kyi lo rgyus la/ ce'u zhes pa'i rgyal rabs bzhi pa/ ce'u dbang rgyal sar bton nas lo nyi shu rtsa bzhi lon pa'i dus su shing pho stag gi ro zla ba bzhi pa'i
tshes brgyad largya gar du bcom ldan 'das sku 'khrungs/ de'i 'og tu cho 'phrul rnams rgya'i yul du'ang mthong bas/ rtsis pa rnams kyis rtsis byas te sangs rgyas byon par
shes/ rgyal bu don grub lo dgu lon nas mngon par byung / dgung lo sum cu la sangs rgyas/ de nas lo brgyad yum la chos 'chad pa'i don du lha'i yul du byon/ de'i shul du rgyal
po u ta ya nas mo'u 'gal gyi bu la skul te/

bcom ldan 'das kyi sku tsan dan la bzhengs nas mi'i yul du gdan drangs/ rgya nag 'gyur gyi mdo drin lan bsabs pa las/ sangs rgyas kyi zhag dgu bcur lha'i yul du yum la chos
gsungs/ de'i bar du rgyal po u ta ya na yid skyo bar gyur pas/ tsan dan glang mgo las sangs rgyas kyi sku bzhengs zhes bshad 'dug bcom ldan 'das lha las babs pa'i tshe/
tsan dan gyi sku de bzhengs nas bcom ldan 'das la dbu btud de spyi bo'i bar bzhag nas nga mya ngan las 'das nas lo stong lon pa'i tshe/ sku 'dis rgya nag gi yul du sems can
gyi don byed par 'gyur zhes lung bstan/ de nas lo bzhi bcu zhe gnyis te/ dgung lo brgyad cu la mya ngan las 'das/rgyal ba mya ngan las 'das nas chu mo phag gi lo se chen
rgyal sar bzhugs nas lo ngo phyed dang gsum 'gro ba de la rtsis pas/ de yan chod la lo nyis stongadang bcu gsum/ tsan dan jo bo bzhengs nas lo nyis stong lnga bcu nga
lnga lon zer ba rgya'i tsan dan jo bo'i lo rgyus la yod par snang / 'di la lo rgyus logs na yod pas 'dir tho tsam bris pa yin/ chu mo phag phyin chad/ da lta me pho kun:
='brug 'di yan bcad ? la lo brgya dang bcu bzhi song / lo rgyus 'di bodayig tu bsgyur mkhan chos rje'i slob ma byang ngos kyi mkhan po sher ye shes yin zer ba 'dug rgya nag
gi rgyal rabs la snga ba/ ce'u la rgyal po sum cu so drug byung / lo brgyar srid bzung / de nas chen hri

hrang gi rgyal po gnyis byung / de nas han gyi rgyal khams han ko'ang ju zhes pa nas bzung ste mi rabs bcu gnyis kyi bar du rgyal po byung /bcu gnyis pa'i dus der ang mang
zhes pa'i blon po gcig gis ngo log byas nas rgyal sa lo bco brgyad bzung / phyis han gyi rgyud pa gle'u gong bu zer ba byung / ang mang bsad nas han gyis rgyal srid bzung
/ gle'u gong bu la bu lnga skyes/ bu lnga pa han min ti zer ba'i rgyal po byung / de'i dus su paNDi ta dzu ha lam zer ba bden pa mthong ba gnyis kyis rta dkar po gcig la
theg pa sna tshogs kyi chos bkal nas rgya nag gi yul du yong / hon nam hur pa'i ma sa'i lta khang bzhengs/ chos bsgyur/ de nas brtsams te da lta'i bar du sangs rgyas kyi
bstan pa dar ba yin/ paNDi ta de gnyis kyis dgra bcom pa thob pa nas/ gcig ma sa'i lha khang gi 'og tu'agog pa la zhugs nas byams pa byon pa'i dus su ting nge 'dzin las
langs nas mya ngan las 'da'/ gcig rdzu 'phrul gyis nam mkha' la 'phur nas rgya mtsho'i gling ka'u gling dkar po zhes bya ba'i rgyal khams su song nas mya ngan las 'das/ de
nas han gyi rgyal rabs nyi shu rtsa bzhi pa han ho ti rgyal po'i dus su khong gi blon po tsha'o tsha'o zer ba gcig gis gdan sa de phrogs/ tsha'o tsha'o'i rgyud mi lngas
gnas sa byas/ de'i blon po 'u ma zer ba gcig gis yang gnas sa phrogs/de'i rjes su he'u rtsing gi rgyud la dung tsin dang bsi tsin tshan pa gnyis

byung / bsi tsin rgyal po'i dus su rgya gar gyi paNDi ta rgan po gcig gis rgyal po la rgya gar dang ljang yul gyi bar rgyal khams chung ngu gcig na/ sngar sangs rgyas shAkya
thub pa sum cu rtsa gsum du byon pa'i dus su bzhengs pa'i lha sangs rgyas dgung lo drug gi sku tshad jo bo shAkya dang sangs rgyas kyi ring bsrel/ ku ma ra shri zhes pa'i
paNDi ta mkhas pa gcig yod/ der rgyal khams chung bas 'gro don mi 'phel bar 'dug khyod kyis dmag btang nas blangs par song na sems can la phan pa rgya chen po 'byung zer
bas/ rgyal po de la blon po zhing gi ching sang gcig dang / chu mi dben gyi dmag dpon gcig yod pa la/ dmag khri tsho bzhi bcu tham pa bskur nas sa cha der btang /slebs
pa'i dus su sa cha de'i rgyal po'i tshig la khyod dang nged 'khon ni med/ dmag 'di tsam yong ba ci yin zer ba la/ jo po shAkya dang /sangs rgyas kyi ring bsrel/ paNDi ta
gsum 'dod mi bskur na dmag rdeg pa yin byas pas/ jo bo shAkya dang ring bsrel dngos su yod pas bskur/ paNDi ta de na ning nas 'das/ de'i bu lo bco brgyad 'gro ba ku ma ra
shri chung pa zer ba gcig bskur ba yin zer nas bskur/de rnams khyer nas dmag dpon de phyir log sangs rgyas kyi ring bsrel yang bden pa e yin mi shes/ byis pa 'di la'ang
ci yang mi nyan zer nas bkur sti chen po ma byas pa la/ nyin gcig khong rnams rta bzhon nas yong gi yod pa'i lam du/ rta rgod ma gcig

byung bas skad cig bton pa dang / dmag dpon gyis bzhon pa'irta des kyang skad cig bton te/ paNDi ta de gad mo gcig shor ba la/ dmag dpon gyis ci yin dris pas/ rgod ma de'i
rte'u gcig rtswa za ba dang chu 'thung ba la 'gor nas lus yod/ dmag mang po'i nang du lam nor dogs yod/ nga 'di la song bas lam ma nor bar phyi zin par shog zer gyi 'dug
zer/ de la'ang dmag dpon yid ches rang med na'ang yud tsam zhig na lam gyi logs na rte'u gcig rtswa za yin 'dug dmag dpon gyi rta des skad cig bton pa dang / rte'us kyang
skad cig bton nas de ma thag sbang btang song / de la dmag dpon gyis dmag thams cad lam 'byed du bcug ma'i mdun du slebs pas dmag dpon yid ches/ de nas nyin gcig ri mthon
po gcig gi 'dabs su zhag sa byas pa la paNDi ta'i tshig gis rang re 'dir zhag tu mi nyan/ do nub nam phyed na chu log byung nas dmag rnams chus khyer nyen yod zer bas/dmag
thams cad bteg nas sa le bar bcu tsam gyi snar babs pa dang / de nub chu log byung nas ri de'i nye 'khor thams cad mtshor gyur/ de nas dmag dpon de jo bo shAkya dang
/ paNDi ta/sangs rgyas kyi ring bsrel gsum la yid ches shing dad pa thob/ de nas dmag dpon rgyal po'i drung du 'gro bar chas pa la/ bsi tsin rgyal po sku gshegs/ rgyud chad
nas sngar gyi ching sang des rgyal

po byas 'dug zerapa thos nas dmag dpon gyis rang gi dmag khri tsho bzhi bcu khrid nas / bsi chon dang / cecu mkhar nyi shu rtsa bzhi'irgyalapo byas/ dus phyis dmag dpon rgyal
po de'i rgyud pa'i lag nas ching sang rgyal po de'i rgyud pas jo bo shAkya dang / ring bsrel paNDita rnams cang huragadan drangs/ bkur sti bsam gyis mi khyab pa byas/
paNDita de la btsun mo bcu tham pa yod pas/ dge 'dun rnams la mos pa la/ nyin gcig gan nghe brdungs nas dge 'dun rnams chos stonal 'tshogs pa'i dus su/ paNDi ta des dge 'dun
rnams la gro ma drangs par/ khab sder ma re bkye/ de dge 'dun rnams kyis za bar ma nus pa dang / paNDi ta de na re/khyed dge 'dun gtsang ma rnasas kyis khab za bar mi
nus na nga bslab pa mi gtsang bas za bar bya zer nas khab thams cad zos nas 'ju bas/ dge 'dun rnams kyi ma dad bzlog phyis paNDi ta de'islob ma ce hu hwa shang zhesapa yon
tan can gcig byung ba la/ rgyalapo ha cang dad ches nas btsun mo'i 'khor la g.yer bar gyur pas /btsun mo che khros te mo rang gi lham ya gcig ce'u hwa shang gi gdan gyi
'og tu bcug nas rgyal po'i drung du ngu bzhin phyin/ paNDi ta 'dis bdag la longs spyod du byung ba la bad ga gis ma nyan pas bdag gi lham ya gcig phrogs te khyer byas pa
dang / rgyal po de la yid ches ma skyes kyang / blon po rnams kyis bltar phyin pa dang /

paNDi ta de'i mal 'og nas btsun mo'i lham rnyed de nyes pa can du byas nas paNDi ta de'i mgo bcad pas/ khrag 'o mar gyur cing /paNDi tas rang gi mgo bo lag pas blangs nas ske
la sbyar te gtsug lag khang du phyin nas 'khor mang po la chos bstan te/ mgo bo rang gi pang du lhung nas tshe'i dus byas so/ /ching sang gi rgyud chad nas su'i g.yang
di zer ba'i rgyal po pha bu gnyis byung / de'i mnga' 'og na thang ka'o dzung zhes pa tha'i yang hu'i gle'u shu byed cing yod pas ngo log byas nas rgyal sa phrogs/ de ni
thang gi rgyal po'i thog ma yin/de'i bu gsum yod pa'i 'bring po thang tha'i dzung rgyal po'i dus su thang zam dzang zhes pa'i lo tsA bas rgya gar nas chos mang du bsgyur/de
yan chad la rgya'i lo tsA ba nyis brgya byung / thang zam dzang de rgya gar gyi slob dpon dbyig gnyen gyi slob ma yin/ thang gi dus su zon glu prid zhesapa 'dul ba 'dzin
pa chen po gcig yod pa ri mthon po'i zur nas g.yang du lhung pa la/ lha'i bu gcig gis bar snang las bzung te gnad par ma gyur/ lha'i bu de su yin dris pa la/bdag rgyal
po gnam sras kyi bu gnyis pa yin/ nged spun bcu gnyis kyis de bzhin gshegs pa'i gsung rab yan lag bcu gnyis srung bar dam bca' ba la/ bdag 'dul ba'i sde snod srung ba yin
zer/ zon glu prid nga rgyal skyes nas 'dzam bu'i gling na nga dang mnyam pa'i 'dul ba 'dzin pa ji snyed cig yod dris pa la/ khyod

dang mnyam pa gangga'i klung gi bye ma snyed yod zer/ gsang sngags kyi chos 'di yang dag pa yin nam ma yin dris pa la/ gsang sngags 'di yang dag pa yin zhing / lcang lo can
gyi phro brang na gsang sngags kyi chos rnams bzhugs pa la/ nga'i phu bo dzam bha la nag pos srung ma byed cing yod/ nga yang pho brang de'i nang du 'gro bar mi dbang /gsang
sngags la ma dad pa sdig shin tu che bas bshags pa gyis zer/paNDi ta ku ma ra shri de gang zag ji lta bu zhig yin dris pas/ de ni mthong lam thob pa'i byang chub sems
dpa' yin/ da lta dga' ldan du padma'i snying po la rdzus te skyes nas byams pa la chos nyan gyin yod zer/ thang zal tshang ji 'dra ba yin dris pas/ de ni sbyor lam la gnas
pa yin pas/ da lta dga' ldan na ra ba'i phyi rol na byams pa'i gsung thos shing sku mi mthong bar yod zer ro zhes pa rgya'i deb ther rnying pa las dzam bha la sto shri
mgon gyis mthong ba/ rgya bod kyi tshul smra ba rnams kyi nang nas mchog tu gyur pa si tu dge ba'i blo gros kyis lha sa'i gtsug lag khang du yi ger bris pa yin/ rgya nag
gi tsan dan jo bo'i lo rgyus 'di la chos rje khu dbon thugs mi ston par bsams te/ gtam rgyud 'di'i lugs kyis se chen rgyal sar byon nas lo phyed dang gsum 'gro ba dang
/ ston pa 'das nas lo nyis stong dang bcu gsum song ba dus mnyam zer ba la/ chos rje pas rje btsun pa zhi bar gshegs pa'i chos 'khor gyi dus su lo sum stong sum brgya zhe

dgu lon gsungs/ chu mig chos 'khor gyi dus su bla ma chos kyi rgyal pos rtsis pa la'ang lo sum stong bzhi brgya dang bcu lon ces pa dang /shes bya rab gsal du sangs rgyas mya
ngan las 'das nas lo sum stong nyis brgya lnga bcu lhag 'das pa na jing gir rgyal po byung bar gsungs so/ /yang rgya nag gi lo rgyus 'di na ston pa shing pho stag la 'khrungs
zer te/ 'di'ang brtag par bya'o/ /yang don gcig la bod dang rgya'i 'brel tshul dang / dbon zhang gi lo rgyus thang zhu thu han chan zhes bya ba rgya'i deb ther las
bcom ldan 'das mya ngan las 'das nas lo stong dang lnga brgya drug cu rtsa drug lon pa'i dus su rgya nag gi rgyal po thang zhes bya ba byung ngo / /de'i dus su bod dang
'brel zhes byung ngo / /yang thang ko'u dzung gis sa pho stag gi lo la rgyal sa bzung /de'i bu tha'i dzung gi dus su bod kyi rgyal pos skyes bskur nas rgya'i rgyal po'i
rtsar btang / phun tshogs dga' ba'i grogs po byas/ de'i lan du yang tha'i dzung gis gser yig pa hun de ha zhes bya ba la yi ge sa bskur nas/ bod kyi rgyal po'i rtsar btang
ngo / /de'i tshe hor dang thu lu hun zhes bya ba'i mi rigs rnams kyis gser yig pa mngags te/ rgyal po la bu mo slong du btang ba la/ khong rang gi sras mo dngos ma yin
pa'i rgyal rigs kyi bu mo re re byin no/ /de'i skad thos pa dang / bod kyi rgyal pos bu mo slong ba'i gser yig pa btang ba dang / tha'i dzung gis ma nyan pa'i stabs kyis
gser

yig pa phyir log nas bod kyi rgyal po la rdzun 'di skad byas te/ rgya nag gi rgyal po rang re la shin tu dga' nas bu mo'ang rang re la ster bar yod pa yin pa la/ thu lu hun
rgya nag rgyal po'i rtsar song nas dbyen byas pa 'dra byas pa dang / bod kyi rgyal po zhe sdang skyes/g.ya' thung zhes bya ba la dmag bskur nas thu lu hun la rgyag tu btang
bas thu lu hun tsong kha'i mtsho sngon phan chad du bros/ de'i shul du lus pa'i mi nor thams cad bod kyis bdag tu bzung zhing / rgyalapo'ang dmag 'bum phrag gnyis khrid
yong ste zung ce'u bar du byon/de'i rjes la bod kyi rgyal pos blon po chen po le stong btsan bya ba la gser srang stong tsho lnga/ rin po che sna tshogs pa de dang grangs
mnyam pa rgya'i rgyal po la bskur nas sngar byung ba'i 'thab rtsod rnams bzod par mdzod la/ bu mo nged la thong byas pa dang / tha'i dzung khong rang dngos kyi bu mo
'un shing kong jo lcags mo glang gi lor byin/ lcags pho khyi'i lo la bod kyi rgyal po srong btsan sgam po 'das so/ /de'i tshe rgya'i rgyal pos gser yig pa la cha rkyen mang
po bskur te bod kyi rgyal po'i dur mchod pa la btang / bod kyi rgyal po gung srong gung btsan 'das nas/ de'i sras mang srong mang btsan lo bcu gnyis lon pa rgyal sar bton
kyang / na so gzhon pa'i stabs kyis khrims kyi bya ba byed ma byung na'ang / blon po mgar gyis grogs byas nas rgyal srid lo bco lnga bskyangs so/ /sa mo yos kyi lo la
rgyal po de nyid 'das nas/ de'i

sras 'dus srong mang po rje lo de nyid la rgyal sar bton te/ mgar gyi bu che ba li khyim gyis blon po che ba byas/ bod kyi rgyal po 'das pa'i skad skyel ba la/ rgya nag rgyal
po'i rtsar gser yig pa btang ba dang /rgya nag rgyal pos kyang mar legs skyel ba la gser yig pa btang nas dur mchod pa'i cha rkyen bskur ro/ /de'i phyi lo mgar gyi bu
gnyis pa btsan po dang / thu lu hun gyi blon po bros so gnyis dmag khri tsho gsum khrid yong nas rma chu'i khris la mkhar dmig dang / mi sde rgyag tu yong pa la/ kying hen
gyi dmag dang 'thab pas rgya'i dmag pham/deri nub mo li kying hen gyis dmag sum stong khrid nas rgyab tu song ba la/ bod kyi dmag mi thams cad phyir bros so/ /yang bod
kyis mgu dom la 'khor nas si chon gyi phyogs su yong ste mu ce'u ngan yung zhing blangs nas bzung / der ma gtogs pa'i nub phyogs su man zhes bya ba'i mi ris thams cad bdag
byas shing / de las gzhan pa yang thung dang tang ha gnyis kyang bdag byas so/ /de'i dus su bod kyi rgyal po'i sa'i mtha' bzhi ni/ shar zung ce'u dang / mu ce'u/ 'u ce'u
dang gsum/ lho phyogs bram ze'i yul la slebs/ nub phyogs 'u then la slebs/ byang phyogs hor la slebs/ de rnams skor ba la dpag tshad mang po yod do/ /bod lta bu'i dpa'
bo dang rtul phod pa rgya'i rgyal po chen po han dang / g.yu dang / ce'u la sogs pa'i dus su yang byung ba med ces grags so/ /lcags pho 'brug gi lo

la 'on shing kong jo 'das/ de'i skad rgyal pos thos nas mar legs skyel ba dang / dur mchod pa'i cha rkyen gser yig pa la bskur nas bod du btang ngo / /kong jo de bod yul du
lo bzhi bcu bsdad pa yin/ skabs 'dir rgya bod kyi 'khrug pa dang / mthun mi mthun gyi gnas skabs mang du byas pa'i gtam rgyud 'dug de'i rjes bod kyi rgyal po khri sde gtsug
brtan gyi dus su/ shing mo sbrul gyi lo la ka'u dzung gi bu bdun pa dzu dzu rgyal sar bton te ma ni rgyal mo de yin la/ de lta'i thang gi rgyal rabs lnga pa yin no/ /sa
tho byi ba'i lo la bod kyi rgyal po'i gser yig pa dang / phyi mo'i gser yig pa dzung nga bya ba byung nas bu mo blangs zer ba byung ba la/ rgyal pos khong rang gi nu'o
wing dbang bya ba'i bu mo king shing kong jo byin zhing / bod kyi rgyal pos kyang blon po drag pa gnyis 'khor mang po dang bcas nas bsu bar btang ba dang / rgya'i rgyal
pos bu mo'i rdzongs la za 'og la sogs pa'i dar sna chogs khri tsho mang po dang /bzo ris pa sna tshogs pa dang / rol mo ba thams cad byin nas de skyel ba la dza g.yu tha'i
jang gung g.yang gyu'i dang / gzhan yang dmag mi mang po rgyal po'i mdun du 'gro ba'i lag cha'i ris sna tshogs 'dzin pa dang bcas pas skyel du btang zhing / rgyal po khong
rang yang zhing phed hen thug pa skyel thung la byon nas der gur chen po phub cing / bod kyi gser yig pa rnams la ston mo chen po byas te

rgyal po'ang spyan chab mang po byung zhing / mkhar de la gtogs pa'i nyes pa can rnams thar du bcug nas/ lo gcig gi bar du khral dang dmag la sogs 'dab nor gang yang med du
bcug go/mkhar de'i ming yang spos te/ king shing hen zhes bya bar btags so/ /de nas kong jo bod yul du slebs nas/ sa mkhar chen po bzung te/ pho brang rtse la bsdad pa yin
la/ kong jo skyel mi g.yang gyu'i phyir log pa dang / rgya'i rgyal pos kong jo bod yul du bar chad med par thengs pa'i gtang rag la shen ce'u'i mi dpon la bskos pa yin/
phyis kyang bod kyi gser yig pa lan mang du btang nas/ kha la rang re mthun par byed zer yang / zhe la shin tu gnag par byung / phyis bod kyi rgyal pos g.yang gyu'i la
zog mang po rgya'i rgyal po'i rtsar bskur nas/ mi nyag gi yul chen po dgu yod pade kong jo la gnang bar zhu/ sa cha de rtswa chu bzang bas der nged kyi rta nor 'jog sa yin
zhus pa dang / rgyal pos gnang nas mi nyag gi yul thams cad bod kyis bzung / lcags mo sbrul gyi lo la king shing rkong jo kha'i dben nyi shu rtsa bdun pa la 'das pa yin/
bod yul du lo sum cu so gcig bzhugs shing / thang gi rgyal khams de yar bcad la lo brgya dang bcu drug song zhes so/ /de nas rgyal po khri srong lde btsan gyi ring la/
dbon zhang thugs ma mthun par dmag khyer mang du byas/ zhang rgya tsha lta snang la sogs pa mngags nas shin

gyun dang / ce'u mkhar nyi shu rtsa bzhi/ sman rtse'i yul khams cirigs dang bcas pa bzung nas bod kyis bdag byas/ sras mu ne btsan po/ sad na legs/ mnga' bdag ral pa can gyi
dus su yang skabs 'ga' rer dmag dang / skabs 'ga' rer rgya bod kyi sa mtshams su rdo ring btsugs nas mjal bzlums byas pa la sogs kyi lo rgyus mang du 'dug na'ang ral pa
can gyi skabs su gsal lo/rgyal po glang dar ma 'das nas bod nang zhig lcags pho 'brug gi lo la zen dzung gi bu tshe bya ba thang gi rgyal po bcu bdun pa de'i ring la/me
pho khyi'i lo la rgya nag la gtogs pa'i sog po'i dmag dpon pho ku btsun bod yul du song nas blon po phyu zha bsad de mgo bo rgya nag rgyal po la bskyal/ de nas bod dang rgya
gnyis 'brel chad pa yin no/ /rgya bod kyi lo rgyus 'di tha'i dzung gi dus kyi yig tshang pa ba su khyi bya bas brtsams pa yin la/ dus phyis han swe hu tshas mdor bsdus
te sdebs nas rgya'i lo tsA ba ba'u gyang jus shing mo bya'i lo zla ba bzhi pa'i tshes bcu la shin kun bde chen du bsgyur ba yin/ 'di bla ma rin chen grags gu shri zhugs
dus bod skad du bsgyur zhing par du btab pa las/ go bde ba gcig gnyis shig byug pa yin gyis/ rgya bod kyi rgyu mtshan zhib par shes par 'dod na par ma de nyid du blta bar
bya'o/ /bod kyi yig tshang rnams dang lo'i dbang thang mthun pa mang du 'dug go /thang gi rgyal po'i dus su hang ma'o zer ba'i si'u tsha'i bu gcig

gis ngo log nas rgyal po byas/ ju 'un zer bas blon po byas/rting la ju 'un gyis thang la ngo bltas nas/ chu mi dben gyi dmag dpon byas/ rting la ngo log nas rgyal sa phrogs
te myang rgyal po zhes pa'i rgyud byung / de la sogs rus mi gcig pa'i rgyal rabs tshan pa lnga la rgyal po bco lnga byung nas/ lo lnga bcu pa rgyal sa byas/ de'i rjes su
ce'u tha'i dzu zhes pa'i rgyal po la spen lang gi sa char rgyal rabs brgyad byung / rgyal rabs brgyad pa shang hwang pha bu gnyis kyi lag nas chi tan ta'i gle'u zhes pas
spen lang la sogs rgyal khams phyed phrogs/ rgyal khams de la gla'i gle'u zer/ shang hwang gi zha gon ma'i bu khang dbang zhes pas sman rtse'i yul du song nas pha'i shul
gyi rgyal khams phyed po bzung nas kyeng khang hwang ji hu ru bsdad/ rgyal khams de la gsung zer/ de nas rgyal po sman tse lha btsun gyi bar du rgyal rabs brgyad sman rtser
byung / chi than ta'i gle'u'i rgyal rabs bdun brgyad kyi rjes su blon po che ba nu'i ji zhes bya bas rgyal sa blangs/ de'i rgyal rabs la a tan kha zer/ rgyal khams la
ta'i gim zer/ rgyud pa dgu byung / rgyal po dgu pa hu dbang gi dus su/ jing gi rgyal po dang / o go ta'i rgyal po byung nas gim gyi rgyal khams blangs/ se chen rgyal sar
bzhugs nas/ ci dben lo bcu gsum pa'i dus su/ sman rtse'i rgyal khams g.ye'u chu'i rgyal sar bsdad nas lo gsum song ba la/ ba yan ching sang gi dpung gis

rgyal khams blangs te/ rgyal po sa skyar btang nas lha btsun byas/rting la ge gan rgyal po'i dus su bsad pas khrag 'o mar byung / hor gyi rgyal khams la ta'i dben zer zhes
pa dzam bha la sto shri mgon gyis smras pa bris pa'o/ /sngon mi nyag gi yul thams cad rgya'i rgyal po'i mnga' 'og na yod pa la/ byang ngos dang gha'i bar la smon shri zhes
pa'i ri la/ gzhi bdag ga'i hu zhes pa yod pas/ nyin gcig gi tshe byang ngos kyi mkhar nang na/ bud med gcig gi sar rta dkar po dpon g.yog bdun byung nas/ dpon dang 'grogs
pa las/ lo gcig nang du skyes/ de'i dus na sngon med pa'i skar ma shar bas/ rgya'i rtsis pa rnams kyis mkhar 'dir rgyal po'i srid 'phrog pa'i zla gcig skyes 'dug byas
pa dang / da dung rtsis gyis la bu tsha de tshol ces bsgos pas/ rgan mos bu tsha de sa kyong mo zhig tu sbas/ spang leb kyis kha bcad/ de'i steng du chu phor gang bzhag pas/
rtsis pa rnams kyis rtsis pa/ mtsho chen po'i 'og na shing gi/sa gzhi'i 'og na 'dug zer bas/ 'tshol ma thub nas mkhar gyi nang du lo gnyis tshun chad kyi bu tsha thams
cad gsod ces lung bsgrags nas bu tsha kun bsad pa las/ rgan mo des bu chung shi bar byas/ ro sgam du bcug nas ngu bzhin phyir khyer phyin pas chu'i dkyil gyi rtswa mthug
po'i nang du bskyur bas/ nyin de bzhin bya rgod gcig byung nas bu chung mi 'khyag par byas/ rgan mo gzhan gcig

la ba bzhon ma gcig yod pas/ nyin de bzhin bu chung de'i rtsar rtstsar phyin gyin 'o ma ster ba las/ nyin gcig rgan mo des ba'i rjes la la ltar phyin pa dang / ba des bu tsha
de la 'o ma ster ba mthong / bu tsha de khyad par can gcig yin par shes nas bu dod byas/ rus pa ngo snu'i zhes bya bar btags/ bod skad du bsgyur na/ ba la 'o ma 'thungs
pa zhes zer/ byis pa des lo bdun lon nas na mnyam gyi byis pa bdun btsal nas byang ngos kyi gangs ri'i gseb tu bros te ngo log brtsams/ ri de la shing 'thu ba'i skyes pa
thams cad bzung nas dmag mi byas/ bu tsha des byang ngos kyi mkhar nang du shes rab yun gyi mi la ngo log brtsam pa'i thabs 'drir song bas/ rgya'i rgan mo gcig gis thabs
bslabs pa/ zla 'di'i tshes bco lnga'i nyin dmag gyis la shog rta lcag dang / rta sbang mang po tshol la/rma chu'i nang du skyur/ de nas rgya rgyal po'i dam kha yong ba'i
thabs ngas byed zer/ tshes bcu bzhi'i nyin rgan mo des lcags ri'i steng du ngu bzhin brang brdung gin phyin pas rgyal pos de ci yin 'drir btang bas/ lha dbang po brgya
byin gyi lung gis mi nyag gi rgyal po gcig bskos yod/ rang re ngo ma ma bltas na/ rgya'i mi gcig kyang lus pa mi yong / sang nyin dmag bsam gyis mi khyab pa yong ba yod zer/
de'i rgyu mtshan ci yin dris pas/ khyed rnams sang snga rmor rma chu la ltos dang / rta lcag dang rta sbang lhung pas chu mdog

'gyur ba 'ong byas pas/ sang rma chu la snga mor bltas pas de bzhin du byung / de ci 'thad byas nas/ rgyal po dpon g.yog gsum gyis dam kha skyel du phyin pas/ mi nyag rgyal
po rta pa bdun dang phrad nas dam kha blangs/ rgya'i rgyal po bsad/ de nas rim gyis blon po che ba rnams bsad/ rgya'i yul du grags pa la/ rgan mo gcig gi kha'i nyes pa la
zur gsum sgo drug yod pa'i rgya mkhar bshig ces pa byung / mi nyag rgyal po de la pha'i ming nas gras te ga'i dzu rgyal po zhes pa btags/ de nas rgyal rabs drug na/ mi
nyag rgyal rgod byung / de'i dus su bsi zhan/ bod skad du sems nag po'i ri zhes pa skyes pa'i mis rgyal po'i blon po byas nas/ rgyal po gsod par 'gyur zhes pa rgyal rgod
kyis tshor nas/ ri de la yod pa'i mi thams cad bsad na e 'thad ces tha'i hu la zhus pas/tha'i hu chos la dkar bas ma nyan/ de nas rgyal po byang ngos su sdod ma nus par 'ga'
ru 'phos kyang / phyis ri de la skyes pa'i mi gcig ma tshor bar rgyal po'i blon po thob nas/ des mi nyag rgyal rgod bsad/ de'i rjes su rgyud chad nas tho'o dzi zhes pa'i
rgyal po gzhan gcig byung ba'i dus su/ jing gi rgyal pos rgyal sa phrogs te/ mi nyag rgyal po srog me yin/ jing gi rgyal po'i srog chu yin pa'i don la/ji tsam 'thab kyang
ma thub pa yin/ mi nyag rgyal rgod kyi skye ba rgyal po go dan yin/ khong byang ngos su slebs pa dang / sngar rgyal rgod bsad

pa'i sa cha der lha khang bzhengs/ rgyal rgod gsod mi tshang ma brlag par byas/ ge gan rgyal po la ngan byed mi chi gis thi mur yang bsi nu'i gzhan du skyes pa yin zhes pa
mi nyag tsan rtse shes rab ye shes kyis smrasasmras pa/ gtsug lag khang gnyis pa/ si tu dge ba'i blo gros kyis yi ger bkod pa yin/ 'di la rgya'i rgyal po ce'u tha'i dzung
spun gnyis kyis lo sum cu rgyal sa bzung ba'i rjes su si hu rgyal po byung zhes pa dang / si hu rgyal po nas mi nyag gi rgyal po bcu gnyis byung / lo nyis brgya drug cur
rgyal khams bzung / de nas rgyal sa hor la shor zhes pa'ang gtam rgyud 'ga' re na snang / rgya nag tu bstan pa byung ba dang / bod dang 'brel ba'i skabs so//

gsum pa/ gnya' khri btsan po sogs bod kyi btsan po rim byon gyi gdung rabs dang de rnams kyi mdzad pa'i skor/ bod kyi rgyal po'i gdung rgyud kyi 'byung khungs ni 'jig rten
du mi'i 'gro ba pa rnams kyi nang nas mchog tu gyur pa ni chos rgyal mang pos bkur ba yin te/ de'i gdung rgyud la tshe lo brgya khri pa'i dus yar bcad/ skyo shas chung ba'i
dus su 'khor los sgyur ba'i rgyal po byon nas sems can gyi don byas/ bskal pa mar 'grib kyi dus su ston pa yang dag par rdzogs pa'i sangs rgyas byon nas sems can gyi don
mdzad pas/ gzhan pas ches mchog tu gyur pa yin te/ mi ma yin gyi bu dang rgyal phran 'ga' zhig gi che ba cung zad tsam la gang zag gis sgro btags nas brjod pa lta bu rnams
lta zhog lha 'am klu la sogs pa 'gro ba gzhan gyis rgyal po'i yang 'gran zlar gyur pa ma yin te/ de rnams la yang dag par rdzogs pa'i sangs rgyas byon pa med pas so/
/de lta bu'i gdung rgyud khyad par can bod du byon tshul ni/bka' chems ka khol mar shAkya ri brag pa'i rgyud pa las/ rgyal po

skya bseng dang dmag brgya pa gnyis nub gcig la skyes te/ rgyal srid la ma 'cham pa'i dus su / dmag brgya pa'i btsun mo dam pa la bu mig mas kyis 'gebs pa/ g.yu'i smin ma can/
tshems dung so 'khor ma/ phyag sor dra bas 'brel ba/ mtshan dang ldan pa gcig byung ba de yin par bshad/ lo tstsha ba bu ston gyis mdzad pa'i chos 'byung chen mor/ ko
sa la'i rgyal po gsal rgyal gyi sras lnga tshigs sam/ rgyal po gzugs can snying po'i sras chung ba stobs chung gi sras lnga tshigs sam/ yang na bad sa le'i rgyal po 'char
byed kyi bu mig mas 'gebs pa/ sor mo dra bas 'brel ba/ mtshan dang ldan pa gcig byung ba de yin par gsungs la/ gang ltar na'ang gnya' khri btsan por mthun no/ /de yang
bod kyi yig tshang las 'di ltar snang ste/ dang po lha ri gyang mtho'i rtse la byon te gzigs pas/ gangs ri yar lha sham po mtho ba dang / yul yar lung sna ba bzhi dang bcas
pa bzang bar mthong nas/ lha ri rol po'i rtse la gshegs te/ lha skabs la babs nas btsan thang sgo bzhir byon pa dang / dus der bon po la sogs pa yon tan can gyi mi bcu
gnyis phyugs skyong bas mthong ste/ gang nas 'ongs dris pas/ gnam la mdzub gu ker bas/ 'di ni gnam nas yong ba'i btsan po zhig 'dug pas/ rang cag rnams kyi rje zhu'o zhes
g.yar 'cham nas/ gnya' bar khri la bteg ste spyan drangs pa na/ rje gnya' khri btsan po zhes bya ste/

bod kyi rgyal por mtshan gsol ba la snga ba de yin no/ /rgyal po 'di'i sku ring la/ las thabs su sku mkhar yum bu bla sgang brtsigs/ mtshe ma gshen gyi dmu rgyal gyi bon bsgyur/
sum pa'i bon po o yong rgyal po btul lo/ /de dang gnam mug mug gi sras mu khri btsan po/ de dang sa ding ding gi sras ding khri btsan po/ de dang so tham tham gyi sras
so khri btsan po/ de dang thog mer mer gyi sras mer khri btsan po/de dang gdags kyi lha mo dkar mo'i sras gdags khri btsan po/ de dang sribs lha sngon mo'i sras sribs
khri btsan po/ de dag la ni gnam gyi khri bdun zhes bya ste/ sras kyis chibs kha thub tsam nas yab nam mkha' la dmu thag la 'jus te 'gro yang zer/ 'ja' bzhin yal te 'gro
skad/ de dag gi bang so yang / gsang ba yang chung las bshad pa/ bang so'i tshig 'og ma rnams kyang gsang ba yang chung las bshad pa ltar bris khri bdun bang so gnam la
btab/ lhag lus ro med 'ja' ltar yal zhes zer ro/ /sribs khri btsan po dang sa btsun rlung rje'i sras gri gum btsan po/ de dang klu btsan mer lcam gyi sras spu de gung rgyal/
yab sras de gnyis la stod kyi steng zer/de'i lo rgyus ni/ yab gri/ gum btsan por btags so/ /a phyi gdags kyi lha mo dkar mo la mtshan cir gsol dris pas/ a phyi na re/
spang dang ma ding mes ma 'tshigs sam/ bla mtsho sngon ma skams sam/ bla brag dkar mo ma nyil lam zer ba la/ ma 'tshigs/

ma skams/ ma nyil byas pas/ rgan mo lo brgyad cu rtsa gnyis lon pas rna ba 'on/ mig long / thos pa byed mkhan gyi khol mo ma slebs te/ log par go nas rgyal po'i ming gri gum
btsan por btags so/ /de dang klu sring lcam la sras sha khri/ bya khri/ nya khri/gsum 'khrungs so/ /dus der zhang zhung gi rgyal po 'bangs rbad kyang zer/ rgyal po gri
gum btsan po'i lo ngam byi khrom bya ba gcig la/ khyod kyis nga'i 'thab zla byed dgos zer ba la/lo ngam gyis smras pa/ rje gcig lags/ nga 'bangs gcig gis rje'i dod mi 'pher
byas kyang rjes ma gsan te/ nyang ro brtsis kyi thal tshal du/skar ma sa ri sa ga la 'thab dus byas/ rgyal pos khyi mo nyin gyi rna bsang ma lo ngam la lkog nyan la btang
bas tshor nas kha rmus pa/rgyal po'i dbu dar thod kyis bcings/ dpral du me long btags/ phrag pa g.yas la wa ro bkal/ phrag pa g.yon la byi la'i ro bkal/ral gri glang
bya pho klad la skor/ ba dmar glang dmar brgya la thal sgro sums pa bkal nas byung na/ nged cag gis mi thub ces glengs pas/ rgyal po'i snyan du gsan pas/ de ga ltar byas
phyin pas/dmag mis bso sgra btab pas/ ba dmar glang dmar 'drogs/thal sgro sums pa ral/ thal tshub kyis mig 'gribs/ sa ri sa ga yin pas rlung dmar tshub ma langs/ dar nag
gi thod kyis rje'i mgur lha yal/ wa ros dgra lha yal/ byi la'i ros pho lha yal/

ral gri glang bya pho klad la skor bas dmu thag dmu skas chad/ lo ngam gyis rgyal po'i dpral du me long la lcags mda' rtsal te dkrongs so/ /spur de zangs kyi ga'ur bcug lcags
gzer gyis btab nas/ lce mda' zam pa'i kha nas nyang chu skya mo la bskur te btang ngo / /rgya mkhar pa tsam du dgung bdun du chags kyang 'dzin pa med/khri dang mgur mor
dgung bcu gsum chags kyang 'dzin pa med do/ /skong chu rlag tu khyer ba/ klu srin ho te ring mo'i bran mo klu srin bye ma lag rings kyis nya shor du phyin pas zangs kyi
ga'u rnyed / de nas jo mo la phul bas mdzod du sbas so/ /sras rgyal bu gsum po des yab mes kyi dkor mdzod nas/ ce'u glang ru dkar zhes bya ba'i glang 'phur shes la bzhon
nas kong po'i yul du bros/ lo ngam gyi ming sring bzhis ma la rta rdzi bcol/ lha gcig la chung ma bcol lo/ /ma des nyin par rta 'tshor phyin nas gnyid log pa'i rmi lam na/
mi dkar po gcig dang shod pa rmis/ gnyid sad tsam na sngas mgo nas g.yag dkar po gcig langs nas song ba mthong / zla ba brgyad lon tsam na khrag gi gong bu lag mgo tsam
'gul shes pa gcig skyes/'bor du ni rang la skyes/ gso ru ni kha mig dang yan lag med kyang /'brong ru dron mo gcig tu bcug rkang snam gyi ngar pa'i nang du drod la btsos
pas/ ci zhig tsam na bu khye'u gcig byung / de'i ming 'dzeng gi bu ru las skyes kyi ngar gsos po bya bar btags/ des lo

bcu lon pa dang / nga'i pha dang phu bo gang na yod ces 'dri/ mas sngar gyi lo rgyus rnams bshad pas/ rgyal po'i spur dang spun zla 'tshol du phyin/ spur skong chu rlag nas
rnyed de blangs pas ma ster/rkus kyang ma thob nas nyo ba'i rin byas pa la/ mi'i bu mo bya lo ma/mig bya mig bzhin mas 'gebs pa/ lo bcu drug lon pa gcig 'dod zer nas btsal
bas/ g.ye'i gangs bar spur gong nas/pha mtshar la ru chen/ ma skyid la ru zhub gnyis la/ bu so dge'u g.yu mo bya ba de 'dra gcig 'dug nas/ blangs pas ma ster/rkus pas
ma thob nas/ nyo byas nas/ pha na re/ gser bu mo tsam gcig 'dod zer/ ma na re/ spur de la tshal gyi thig brgyad cu rgyag tu chug zer bas khas blangs te/ bu de khyer nas spur
blus so/ /kong yul cha kar se mo phug tu bang so gcig brtsigs te/der spur ma bzhugs/ de nas gcen sha khri dang nya khri gnyis gdan ma 'drongs te/ kong po dang nyang po'i
rje mdzad cing bzhugs/ da lta yang gdung rgyud mang skad do/ /phu bo brag thog rje mdzad pa'i 'bring po bya khri gdan drangs nas rgyal sar bcug ste spu de gung rgyal
du mtshan gsol lo/ /de nas yar lung du gdan drangs/ bon po ba pa ri'i bu ske rgyal rma po tshas dri btul nas/ lo bcu gsum lon pa'i spur zangs de kha phye bas skad nga ra
ra zer/ yul deri ming yang nga ra thang du btags/ de nas spur de 'phyong po grang mo grang chung gi

zom la sbas/ gnam nas gser gyi thig gu byung nas spur gyi steng du thim pas/ gnam lha gser thig tu mtshan gsol nas/ da lta yul de'i yul lhar yod do/ /de nas ru las skyes kyis
nyang ro sham po mkhar gyi ri la bya rgod kyi tshang du phyin/ rgod bsad pa'i gsob tu bzhugs/ sham po mkhar gyi rtse la babs nas lo ngam pho brgya brang la sla nga bkab
cing bsad/ lo ngam mo brgya mgo la zangs 'u sbubs shing bsad / long phrug thams cad brag la brdabs shing bsad/ sham po mkhar gyi rtse phab nas sku mkhar 'phying ba stag
rtse'i rmang rdo byas so/ /sha'u yug thams cad snangs su spyad do/ /de nas rje spu de gung rgyal gyi zhal nas/ ru las skyes khyod kyis nga'i yab kyi go bgyis nas nga rgyal
sar bton/ sras kyi go bgyis nas yab kyi sku mtshal gnyer/ khyod la che smon chung smon/ ming khu khu khu lha bu smon bzung du 'dogs so zer ro| /rgyal po yab sras 'di gnyis
kyi ring la blon ru las skyes dang de'i bu lha mgo dkar gnyis kyis byas te/ yab gri gum btsan po'i ring la zhang zhung dang / bru sha'i bon pos gshin gyi dur bon byung
ngo / /sras spu de gung rgyal gyi ring la sku mkhar 'phying ba stag rtse brtsigs/ sgrung dang lde'u byung /gnam bon gshen po che byung po / /blon po mdzangs po de gnyis
kyi ring la/ 'brong thul du sdebs/ chu yur bar bcug spang zhing du rmas/ sol bas rdo bzhu dngul zangs lcags gsum bton/

chu la zam pa btsugs so/ /steng gnyis bang so rdza dang g.ya' la btab/ lag dpon ru las skyes kyis byas zer ro/ /spu de gung rgyal dang 'om thang sman mtsho'i sras e sho legs/
de dang rmu lcam bra ma ni sras de sho legs/ de dang klu sman mer mo'i sras thi sho legs/de dang btsan mo gur sman gyi sras gung ru legs/ de dang mtsho sman 'brong ma'i
sras 'brong zher legs/ de dang sman bu mo'i sras i sho legs/ de rnams sa'i legs drug yin/ legs drug bang so g.ya' spang mtshams su btab/ i sho legs dang rmu lcam smad legs
kyi sras za nam zin lde/ de dang mtsho sman khri dkar gyi sras lde 'phrul nam gzhung btsan/ de dang se gnyan mang po'i sras se snol gnam lde/ de dang klu mo mer ma'i
sras se snol po lde/ de dang 'o za te mo mcho'i sras lde snol nam/ de dang khri sman rje ma'i sras lde snol po/ de dang sa btsun gnyan rje'i sras lde rgyal po/ de dang sman
btsun lug skong gi sras lde sprin btsan/ de dag ni lde brgyad do/ /lde brgyad dur btab chu bo'i gzhung la btab/ lde sprin btsan dang nyi btsun mang ma rje'i sras rgyal
to ri long btsan/ 'di'i ring la mthon mi 'bring po rgyal dang / gnubs sman da re/ 'dar gyi bu stong dar rje rnams kyis blon po byas so/ /'di'i yan gyi rgyal po de rnams
kyis lha klu'i bu mo bzhes te/ btsun mo'i rten dog la ma 'tshal zer te/ sa la ro ma byung skad/ 'di man chad

'bangs dang gnyen bsres te/ rgyal to re long btsan dang 'om lde bza' khri btsun byang ma'i sras khri btsan nam/ 'di'i ring la gnubs gnya' do re gtsug blon dang / dbas khri
zung nong khong gis blon po byas so/ /rje de dang sman sa khri dkar gyi sras khri sgra spungs btsan/ 'di'i ring la 'gar sgra dzi mun dang / thon mi klu mang dred pos blon
po byas so/ /rje de dang sman bza' klu steng gi sras khri thog rje thog btsan/ blon mgar btsan gnya' ldom bu dang /gnubs skyes thog rje mong btsan gyis byas so/ /de yan
chad du mi rje lhas mdzad nas gdung rabs nyi shu rtsa bdun du/ chab srid sgrung lde'u bon dang gsum gyis bskyangs so zhes so/ /khri thog rje thog btsan dang ru yongs bza'
stong rgyal na mo mtsho'i sras lha tho tho ri snyan btsan lags so/ /'di'i ring blon po khri thog rje gtsug blon dang /sbrang khri zung lan pas byas/ rgyal po 'di ni dpal
phyag na rdo rje'i sprul pa ste/ pho brang sku mkhar yum bu bla sgang gi steng du spang skong phyag brgya pa dang / gser gyi mchod rten khru gang ba gcig mdo sde za ma tog
gi snying po yi ge 'bru drug pa/ tsin ta ma Ni'i rkos phor/mu dra'i phyag rgya rnams nam mkha' la byon/ de nas da ste gdung rabs lnga na 'di'i don shes par 'gyur ro zhes
sgra grags te lung bstan to/ /ci yin ngo ma shes kyang / ngo mtshar che nas pho brang gi skor khang du bzhugs te/ gser skyems dang g.yu sngon dang

'bras kyis mchod pas/ rgyal po dgung lo brgyad cu lon pa la yang se'u skyes/ skra dkar rnams kyang nag por gyur/ gnyer ma med cing sku gzhon sha can du gyur nas dgung lo brgya
dang nyi shu bzhes te/mchod pa'i rten de dag la gnyan po gsang ba zhes bya bar mtshan gsol/ rgyal po 'di'i ring la thog mar dam pa'i chos kyi dbu brnyes pa'o/ /de la
btsan lnga zhes zer ro/ /btsan lnga man chad bang so yul du btab/ yul gyi ming ni 'phyong lung nga ra thang /btsan lnga'i mchad pa sa phung sbra 'dra yod / yul med mchad
pa gru bzhi mi shes skad/ rje des grang yul gur sman zhes pa la sras med/rno bza' mang po rje'i sras khri gnyan gzungs btsan/ de'i blon po dbas snang gzher zla btsan dang
/ mgar khri 'bring gis byas so/ /khri gnya'i mchad pa don dkar mda' ru brtsigs/ de yang yul med sa phung bdal ba 'dra/ rje de dang 'brong bza' mo dur yangs gzher gyi sras
'brong gnyan lde'u ste/ blon po gnyags thang ba yar rje dang / gnubs khro dar re mthong pos byas/ rgyal po de'i sras stag ri gnyan gzigs dang gnyis la bar gyi steng zer/
de'i lo rgyus ni rgyal po'i khab tu dwags po nas mchims bza' klu rgyal ngan bu mtsho bzhes pas/ mos zas ci zos kyang rid cing / sngar bas bzhin mi sdug par gyur nas rgyal
pos dris pa/ khyod sngar ni mi'i bu mo mi 'dra ba/ lha'i sras 'dra ste/ da 'di ltor rjud

[A:=rdud?]pa ci

nyes/ lto gos kyis nyon mongs sam byas pas/ mo na re/ lto gos kyis nyon pa min te/ nga rang gi yul gyi zas gcig yod pa de 'di na med pas lan pa yin pa 'dra zer/ 'o na de len
la zo byas pas/ g.yog mo dam pa gcig len du btang / mos sbal ba mang po mar du btsos nas mdzo dang / rta khal du bkal nas byung /mos de rnams mdzod du sbas shing zos pas/
mdzes shing bkrag mdangs ldan par gyur pa dang / rgyal po'i thugs dgongs la/de zas rung ba gcig yod pa lta yod/ ngas kyang bzar rung ngo snyam nas/ blon pos gros btab
kyang ma nyan te/ btsun mo rgyal srid nyul ba la btang nas/ lde tshab kyis sgo phye nas/ sbal ba'i ro mang 'dug pa mthong bas rgyal po rnam rtog skyes te/ mi dang ma phrad
bdud mo zhig dang phrad do snyam pa byung/ btsun mo de la sras gcig bltams pa yang dmus long gcig byung / ming yang dmus long dkon pa bkra shis zhes par btags/ rgyal po
la yang bsnyun du mdze byung ste/ yab yum gnyis blon po gnyags thang ba yar rje dang gsum ka gson po dur du bzhud de/ sras la zhal chems bzhag pa ni/ bsam pa bzang po gser
dang 'dra bas te/ /bzang po'i gros ni bdud rtsi yin gyis nyon/ /ngan pa rnams kyang me dang 'dra bas gso/ /mi chos rtog pa yin gyis rnam rtog skyungs/ /khyod yab mes kyi
gnyan po gsang ba la mchod pa gyis/ 'a zha'i yul nas

sman pa bos la mig phye/ mig ma byung na sum pa'i yul na bon po gcig gi chung ma rgya mo rgya lcam bya ba la nub gcig 'grogs pa'i shar mo tsam la skyes pa'i sum ri rong po
bya ba yod pas/ de bos la gcen chol/ rgyal sar chug gsungs nas dur du bzhugs so//'brongs gnyan lde'u'i bang so zhang mda' ru bcigs/rje 'bangs gsum ka gson por bang sor gshegs/
de nas dmus long dkon pa bkra shis kyis gnyan po gsang ba la gser skyems dang g.yu sngon gyis mchod / 'a zha'i sman pa gcig bos nas pho brang yum bu bla sgang gi rtse
mor mig phye bas/ skyid shod stag mo'i ri la gnyan rtswa za ba mthong / mtshan yang stag ri gnyan gzigs su gsol nas rgyal sar bcug go /rgyal po 'di'i ring la blon po mong
khri do reng snang btsan dang / sna nam mang gnya'/ sbrang khri zung lan pa rnams kyis byas so/ /yab sras de gnyis kyi bar zhag nyi shu rtsa gcig tu gdung ldengs skad
do/ /stag ri gnyan gzigs kyi bang so don mkhar mda' ru brtsigs/ gral ni khri gnya'i gong ngos g.yon na yod/ de yang phul med sa phung bdal ba 'dra/ stag gu'i lkog na btsun
mo 'bro bza' smun btsan dang / mon bu rgyal mtshan gnyis kyi bang so phung gnyis yod do/ /stag ri gnyan gzigs dang 'ol gong bza' stong btsun 'bro dkar gyi sras gnam ri
srong btsan/ de'i blon po dbas snang bzher dang / tshe spong na ga na ser/ nyang tsong gu gnon

phan lnga gsum rnams kyis byas/ rgyal po 'di'i ring la rgya nag nas rtsis dang sman byung / rgya dang gru gu btul/ nyang sbas gnon dang gsum mnga' 'og tu bcug sku mkhar khra
brtsigs 'bum rtugs zhes bya ba ba dmar mo'i 'o mas 'grus pa'i 'jim pas brtsigs/dmus re long ba khrid de brag gsum ring ma'i mtsho 'gram nas rta 'do ba cang btsal bas rnyed
nas rgyal po'i phyibs pa byas/ sbrang dga' po dang dmu dpung rgya ring po zhes bya ba'i gyad mi gnyis kyis zhabs tog byas te/ phung g.yag thal dkar ru ring zhes bya ba'i
'brong na le bong zan bsad nas sha rta sga la btags pa lhung ba las lan tsha rnyed do/ /gnam ri srong btsan mchad pa don mkhar mda' ru brtsigs/gral ni zung btsan g.yon
na yod/ de nas phul skyed brtsigs pas sogs mkhar yod / ming yang gung ri so kha la sogs skad/ de yan chad kyi lo bzung bas spyi grangs/ rje gnya' khri btsan po nas gdung
rabs nyi shu rtsa bdun man chad la lo drug brgya drug cu/ dam chos dbu brnyes pa tho tho ri snyan btsan nas gdung rabs lnga'i bar la lo brgya dang lnga bcu lon pa yi ge
rnying pa na bshad yod do/ /yab rgyal po gnam ri srong btsan dang yum tshe spong bza' 'bri ma thod dkar gnyis kyi sras rgyal po chen po srang btsan sgam po ste/ me mo glang
gi lo la pho brang byams pa mi 'gyur gyi gling du sku 'khrungs nas lo bcu gsum na yab 'das pa'am yang na yab nyid kyis rgyal sar bskos

te dgung lo bcu gsum la rgyal sar dbang bskur/ dge ba bcu'i khrims bcas mi chos gtsang ma bcu drug gi srol btsugs/ chab srid lo drug cu rtsa dgu bzung / 'ari ni 'phags pa spyan
ras gzigs dngos yin te/ bal mo ni khro gnyer can gyi sprul pa/ jo mo bal mo bza' khri btsun khab tu bzhes te/ thugs dam du sangs rgyas dgung lo brgyad pa'i sku tshad
jo bo mi bskyod rdo rje/ byams pa chos kyi 'khor lo/ rang byon tsan dan gyi jo mo sgrol ma rnamsda lta ra mo che na bzhugsshing pho rta'i lo la pho brang dmar po rir phyags
phebs/ shing mo lug gi lo la dmar po ri rgyang grags bzhis skor ba/ dpangs su dgu thog brtsegs pa/ mkhar dgu brgya go dgu dang bcas pa brtsigs/ me pho spre'u'i lo dbyar
zla 'bring po'i tshes brgyad la 'phags pa sgrol ma'i sprul pa/ rgya nag skong rtse 'phrul chung gi sras mo kong joslha sa'i rdo ring gi yi ge ba mun gong kong jo zer ba
'dugthugs dam du/ jo bo rin po che shing rta'i steng du bzhugs su gsol nas/ mdo sde bzhi hwa shang dang pacas pa ra mo cher phyags phebs/ sa pho khyi'i lo la 'o thang gi
mtsho bsubs/sa pho phag gi lo la 'phrul snang gi rmang bting / bod kyi lha srin gdug pa can gyis nyin brtsigs pa nub bshig pas/ khra 'brug la'di bod kyi lha khang rtsig
pa la snga ba/ 'jim pa las brtsigs pa yin sogs mtha' 'dul yang 'dul gyi gtsug lag khang rnams

brtsigs te/ rgyal po sprul pa skyes nas/ lha sa'i 'og khang nyin zhag gnyis la tshar/ steng khang rnams bal mo bzas lo skor gcig la zhabs su byon par byas shing / rgyal po
nyid kyis sngar rgya rje la khas blangs pa chad btsan pa dang / rgya'i so kha phyir 'phul phyir rgya nag por byon nas rgya'i yul dang / phyir lha khang brgya rtsa brgyad
bzhengs pa'i tha ma rab sgang brtsigs te/ yongs rjogs lha khang zhes bya'o//rgyas par jo bo chen po bod du byon pa'i dus su/ lha sa'i ka ba nas jo bo nyid kyis bton pa'i
rgyal po'i bka' chems ka khol mar grags pa yod pas der ltos shig de yang thog ma nyid du khra 'brug bzhengs pa yin/ de la dgos su bka' chems zur pa gcig yod do/ /gzhan yang
rgya gar gyi slob dpon ku ma ra dang / bram ze sham ka ra/kha che ta nu ta la sogs pa spyan drangs/ thon mi sam bho Tas lo tstsha byas te mdo za ma tog la sogs pa bsgyur
pa yin la/ yig tshang 'ga' zhig nas shes rab kyi pha rol tu phyin pa stong phrag brgya pa yang bsgyur zer/ mdor na bod yul du dkon mchog gsum gyi rten btsugs/ khyad par
du spyan ras gzigs kyi mdo rgyud nyi shu rtsa gcig bsgyur/ rgyal po nyid kyis thugs rje chen po'i chos skor gsum mdo dang / mdo skor dang / sgrub skor dang / zhal gdams
kyi bskor ro/ /lo rgyus chen mo la le'u bzhi cu rtsa bzhi/ za ma tog gi gzungs/ phyag stong spyan gyi gzungs gnyis so/ /thugs rje

chen po'i bsgrub kyi chos la sgrub thabs chen mo dang sgrub thabs kyi phran gnyis so/ /sgrub thabs chen mo'i skor la/ drug skor dang sum skoair gnyis/ de la spyi'i khog 'bubs
dang / dgos kyi spyan 'grel dang / Ti ka dang / bsdus don rnams yod do/ /bshad chos yin no/ /gzhan yang zhal gdams kyi chos skor la gnyis/rgya che ba gzhan don du gdams
pa che tsho dang / zab pa rang don du gdams pa chung tsho gnyis su 'byed pa la sogs pa thugs rje chen po'i chos skor mang po dang / lha sar phyag mchod byas pa'i phan yon/ma
'ongs pa lung bstan pa gab pa sngon chung du grags pa dang /gzhan yang da ste gdung rabs lnga na/ nga yi dbon sras rgyal po lde zhes bya ba'i ring la dam pa'i lha chos
byung / de bzhin gshegs pa'i rjes su rab tu byung ba dbu reg dang zhabs rten/ sku la ngur smrig gi rgyal mtshan gsol/ lha dang mi'i mchod gnas kyang mang du byung /de
la rang dang gzhan gyi 'di dang phyi ma/ mtho ris dang thar pa'i bde ba byung bas/ nga'i dbon sras rje blon rnams kyis mtsho ba rje bla nas sbyor/ chab 'og nas sde byin
la dbu mchod gnas su khur cig ces bka' bstsal to/ /de blon po mgar gyis zangs kyi byang bu la bris nas 'ching bu'i dkor mdzod du sbas so/ /gzhan yang de nas gdung rabs gnyis
nas rgyal po dud 'gro'i ming can byung / dam pa'i chos bsnubs par gyur te/ mthar mnar med pa'i dmyal bar

'tsheng par 'gyur ro/ /kha ba can gyi rgyal khams 'dir/ /de nas rgyal rabs 'ga' zhig na/ /dam chos me stag tsam zhig byung zhes pa dang / yang kha ba can gyi rgyal khams 'dir/
mar me 'chi khar 'od ni gsal ba bzhin/ zab mo'i don rnams shin tu gsal bar 'gyur zhes la sogs pa lung bstan mang du mdzad nas/ yi dam gyi lha jo bo thugs rje chen po'i
thugs khar steng zhal gsum ka 'od du zhu nas thim so/ /de ma thag nas thugs rje chen po'i thugs kha nas/'od zla ba nya gang ba tsam zhig shar bas phyi nang thams cad gsal
bar byas/ des skul nas rta mgrin/ dkar mo bar khang gi nub logs la yod sgrol ma/ bar khang gi lho ngos la yodsman rgyal/ 'og khang dang lha'i mdun na yod byams pa/ chos
'khor yin mi bskyod pa/ ra mo che'i jo bo mar me mdzad/ blo bur g.yas snang ba mtha' yas/ mi 'gro gsung byon yin sme brtsegs sgo 'gram kyi lde gu rnams las kyang 'od zer
'phros pas/ 'od zer 'phros pa'i lha brgyad du grags pa da lta lha sa na mngon sum du bzhugs so/ /srong btsan bang so 'phyong po'i mda' ru brtsigs/ /che chung tshad ni dpag
chen mda' rgyang gang / /nang na lha khang lnga yang bzhugs skad do/ /bang so nang rgyan can du grags pa yin/ /bang so gru bzhir brtsig pa de na byung / /ming yang smu
ri dmug po lags so skad/ /rgyal po srong

btsan sgam po dang 'bro za khri mo 'bring snyengs kyi sras gung srong gung btsan/ blon po nyang mang po rje zhang snang dang | gnubs btsan to res byas/ lo bcu gsum la rgyal
sarabazhugs/ chab srid lo lnga bzung ste/ bco brgyad la 'das/ slar yang yab kyis rgyal sa bzung skad/ gung srong bang so don mkhar mda' ru brtsigs/ /gral ni gnam ri srong
btsan g.yon na yod/ /ming ni gung ri gung chen lags so skad/ /rje de dang 'a zha kho 'jo mong rje khri dkar ti shags kyi sras mang srong mang btsan me pho khyi la 'khrungs/
lo bcu gsum la mes srong btsan 'das nas rgyal sar bzhugs/ mgar stong btsan yul srung dang / mchims mang gnyer gyis blon po byas/lo bco brgyad srid bzung ste/ dgung lo
nyi shu rtsa bdun la gtsang gi bar snang zhes bya bar 'das skad/ mang srong bang so g.yon na yod/ming ni sngo bzher hral po zhes bya ba lags/ rje dang 'bro za khri pa khri
ma lod kyi sras 'dus srang mang po rje rlung nam 'phrul gyi rgyal po ste/ma bltams pa nas yab 'das/ chu pho byi ba'i lo la sgrags su bltams te/ de nyid du mnga' gsol/
mgar btsan gnya' ldom bu dang / dbas stag ra khong lod gnyis kyis blon po byas/ dgung lo nyi shu rtsa dgu'i bar du bzung nas/ ljang gi yul du 'das te/spur gnyer yang cog
krung khong khri zhes bya bas bgyis skad do//rgyal po 'di'i ring la bod du rol mo'i rnam grangs mang po 'byung ba'i

snga ltas su rtsal po che mi bdun byung ste/ rngog ring la nag pos glang po che'i phru gu theg rngog gling kham gyis g.yag grus po che thegaganon rgyal mtshan gyis mda' mde'u
kha mas bya khra sked pa bcad/dbas rgod ldong btsan gyis mig rgyang gsum la mda' rgyang gangagis slebs/ mgo g.yag chung gis sha ba'i rlid bu bye mas bkang nas klad la
skor nus/ cog ro 'brong shor gyis 'brong thur la dkyus pa gyen la 'then nus/ gnon khri bdun g.yu sbyin gyis rta g.yang la mchongs pa gyen la 'then nus pa rnams byung / 'phrul
rgyal bang so mang srong g.yon na yod / /ming ni seng ge brtsegs pa can no skad//bang so 'di lcags ris skar nas yod de/ hor gyi mi sdes brtsigs skad do/ /rje de dang
mchims bza' btsan me tog gi sras khri lde gtsug brtan mes ag tshom du grags ba de lcags pho 'brug gi lo la pho brang ldan mkhar du sku 'khrungs/ de'i lo rgyus la/ yab 'das
nas mnga' gsol/ blon po dbas skyes bzangs stongabatsan dang / mchims rgyal gzigs bru ting / 'bro chung bzangs 'or mang gsum gyis byas/ de yang mes srong btsan gyis da
ste gdung rabs lnga nang nga'i dbon sras rgyal po lde zhes bya ba'i ring la dam pa'i chos byung zhes bka' bstsal ba de nga yin snyam du dgongs nas/bran ka mu le ka sho dang
gnyags dznya na ku ma ra gnyis pho nyar brdzangs te/ gangs te se la paNDi ta sangs rgyas gsang ba dang / sangs rgyas

zhi ba spyan 'dren du btang pas paNDi ta spyan ma 'drongs te/ theg pa chen po'i mdo lnga blo la bzung nas yong ste/ yi ge bris nas glegasabam lnga bzhengs pa'i bzhugasakhang
du/ brag dmara'agranabazangs/brag dmar ka ru/ lha sa mkhar brag 'ching bu nam ral/mal gong gi lha khang dang lnga bzhengs su gsol/ rgya yul kong shi nas mdo gser 'od dam
pa/ 'dul ba rnam 'byed bsgyur/ de'i ring la sku mkhar 'phying ba stag rtse nas g.yu rdog chen po gcig kyang rnyed do/ /btsun mo ljang mo khri btsun khab tu bzhes bas rgyal
bu gcig 'khrungs pa la/ mi'i bu mi 'dra ba lha'i srasa'adra pa gcig byung bas/ ming ljang tsha lha dbon du btags so/ /de la bod na khab tu 'os pa med pas/ rgya rje wi
jung gi sras mo kong jolha sa'i rdo ring la gyim shang kong jo bya ba 'duglen du brdzangs pa las kong jo ma slebs par/ gnyags kyi bu mo ma blangs par ko long byas te gnyags
khri bzangs yang don gyis rgyal bu dkrongs zer/ ljang tsha lha dbon bang so yab kyi mdun zlum pa dog tu brtsigs nas yod skad /yab dang kong jo 'dus pa las/ rgyal bu khri
srong lde btsan 'khrungs nas dgung lo nyi shu rtsa gsum la yab yar 'brog sbal tsha na khar 'das so/ /ag tshom bang so mu ra ri la brtsigs/ /gral ni 'phrul gyi rgyal po'i
g.yon na yod/ /ming ni lha ri gtsug nam zhes bya lags/ /de'i sras rgyal chen khri srong lde btsan ni/ lcags pho rta'i

lo la dpyid brag dmar du sku bltams/ rgyal rabs 'ga' zhig nas bcu gsum la yab 'das ma khad srid bzung zhes byung yang /dba' bzhed du dgung lo brgyad lon pa dang chab srid bzhes/rgyal
bu sku nar ma son pas/ ma zhang khron pa skyes kyis blon po chos la dga' ba rnams la skyon phab/ lha sa'i jo bo rin po che mang yul gyi rong du skyel ba la sogs
pa khrims bu chung bcas nas chos bshigade nas rgyal po sku nar son nas/ chos blon 'gos dang bka' gros byas te ma zhang la skyon phab/ thog ma nyid du jo bo mang yul nas
shing rta la byas te byang lam la gdan drangs shing / bsu ba'i bkod pa bsam gyis mi khyab pas bsus te/ ra sa'i gtsang khang dbus mar bzhugs su gsol/ mkhan po bonghi sa twa
dang / slob dpon padma 'byung gnas gdan drangs/ bod kyi bstan ma bcu gnyis la sogs pa 'dre srin gdug pa can rnams gzir nas mnga' 'og tu bcugadus der kha che skyes bzangs
kyi bu a nan ta zhes bya ba de lha sa dar 'bag rgung gseb kyi tshong 'dus na tshong byed cing 'dug pa de bos nas lo tstsha byas/ chos dang bon gnyis rtsod pa 'gran pas/
bon khungs ngan pas bsnubs te/ bon gyi yi ge mang po chu la bskyur/la la brag dmar la sogs par gter du sbas te/ 'phral gyi rkyen bzlog tsam las bya bar ma gnang / de ltar
dka' ba bsam gyis mi khyab pa mdzad nas dpal bsam yas lhun gyis grub pa'i gtsug lag

khang bzhengs pa'i lo rgyus shin tu ngo mtshar ba rnams rgyal rabs snga ma phal che ba na yod pas 'dir ma bris/ slar yang bhi ma la mi tra la sogs pa'i paNTi ta mang po spyan
drangs/ sad mi mi bdun la sogs 'bangs blo rno ba mang po rab tu byung nas/ dbu'i mchod gnas su bkur/ bai ro tsa na la sogs pa lo tstsha ba slob tu bcug nas/ sde snod gsum
ka bod du basbyur/ sgom grwa chen po bzhi btsugs/sangs rgyas gyi bstan pa shin tu dar bar mdzad do/ /de'i tshe blon po 'gos kyis mchid nas/ lha chos ni rgyas par mdzad
lags te/da skye bo mi chos kyi lo rgyus kyang bya bar ci gnang zhus pas/ chos kyi rgyal pos rje'i gdung rabs/ 'bangs kyi sa bcad/ dkon mchog la phyag mchod/ yarabs la zhe
sa / gtam dang lo rgyus/bzang po'i las thabs lag rjes/ pha mes kyi dge dang yig tshang gilugs rgyas bar gsungs so/ /mkhan po'i zhal nas bod yul 'di slob dpon padma 'byung
gnas kyis bstan ma bcu gnyis dam la btags nas/ mu stegs mi 'byung gi nang pa lta ba mi mthun pa byung bas/ de dus nga'i slob ma ka ma la shi la gdan drongs shig rtsod
pa chos phyogs su bzlums par 'gyur ro zhes lung bstan nas mya ngan las 'das pas/ btsan pos chos kyi ring lugs ye shes dbang po la bskos/ khong lho brag tu sgom pa la bzhud
pa'i rjes su/ring lugs dbas dpal dbyangs la bskos/ 'di'i dus su ston

bon lta ba mi mthun par/ slob dpon ka ma la shi la spyan drangs pas/ rtsod pa chos phyogs su bzlums shing / ka ma la shi las sgom rim gsum mdzad nas rgyal po'i phyag tu phul/
btsan po'i zhal nas rgya gar gyi mkhas pa rab tu byung pa spyan drangs te/ nged kyis yon bdag byas/ lo tstsha bas gtan la phab pa'i chos la 'jug par bya'o/ /paNDi tas
ma bshad/ lo tstsha bas ma bsgyur/ rgyal pos yon bdag ma byas pa'i chos la 'jug par mi bya'o zhes bka' nan drag tu bstsal te/ bka' tshigs kyi mi ge gsum mdzad/ lta spyod
dri ma med pa la bkod/ rgyal po nyid kyis kyang rgyal ba'i yum stong phrag brgya pa'i 'grel pa chen po bam po bdun cu rtsa brgyad pa dang /grub pa'i mtha' 'grol ba sho lo
ka bzhi bcu/ bka' yang dag pa'i tshad ma bam po bdun la sogs pa bstan bcos mang du mdzad do/ /de ltor chos skyong pa'i rgyal po de nyid dgung lo lnga bcu rtsa drug pa shing
mo glang gi lo la zung mkhar du sku gshegs zhes rgyal rabs 'ga' zhig nas bshad cing / bang so ni/ khri srong lde btsan bang so mu ra ri la brtsigs/ /gral ni yab kyi rgyab
ngos g.yas na bzhugs/ /yab kyi 'od pa bsrungs ma lags so skad/ /de ni ma grongs pa nas nyid kyis brtsigs/ /ming ni 'phrul ri gtsug snang bya bar btags/ /bang so phyi
rgyan can zhes grags pa yin/ /de'i rtsa na rdo rings yi ge can gcig kyang yod ces bshad kyang / dba' bzhed na/ rgyal

srid mu ni btsan po la bskos nas/ rgyal po zung mkhar du sgom du bzhugs zhes bshad cing / slob dpon padma 'byung gnas kyi lo rgyus gter ma 'ga' zhig nas/ rgyal po khri srong
lde btsan la sku tshe'i tshad dgung lo lnga bcu rtsa drug las med pa las/ slob dpon gyis sku'i rim gro mdzad pas/ dgung lo bcu gsum phyir nur nas drug cu rtsa dgu la gshegs
zhes zer/ 'di rnams yi ge mang gyis dogs nas 'go smos pa tsam yin gyi/ rgyas par dba' bzhed du lta bar bya'o/ /rje de dang tshe spong bza' me tog sgron la sras bzhi/
mu khri btsan po sku nar ma son pa la gshegs te bang so med do/ /mu ne btsan po chu pho stag gi lo la brag dmar du 'khrungs/ lo gcig dang zla ba dgur rgyal sa bzung / bod
'bangs ltogs phyug lan gsum mnyam/sde snod gsum gyi mchod pa btsugs/ mdo sde'i mchod pa da dung yang yod do/ /nyi shu rtsa dgu la pho brang yum bur yum gyis dug btang nas
dkrongs/ mu tig btsan pos zhang snang nam rgyal tsha lha snang gi bu zhang btsan pa dbu ring bsad pas spyugs te/ sna nam gyis rta dkrogs nas rta gyir dkrongs so/ /khu
chen mu ne btsan po'i bang so ni ag tshom bang so'i g.yas ngos mdun na yod/ ming ni lha ri 'dem bu lags so skad/ mu tig btsan po'i bang so ni dka' mda' na yod/ ming ni skya
ri skya ldems lags so skad/ de dag gi gcung po chung ba ni/ khri lde srong btsan te/ de la sad na legs mjing yon

zer/ shing mo lug la brag dmar du 'khrungs/ lo nyi shu rtsa bzhi na gcen grongs nas rgyal srid lo sum cu so gnyis bzung / rgya gar gyi paNDi ta bi ma la mi tra dang / ka ma
la shi la dznya se na/ bal po hum ka ra rnams kyi zhabs na bteg sngar ma bsgyur ba'i chos mang po bsgyur/ skar chu rdo rje dbyings kyi gtsug lag khang bzhengs su gsol/ bod
'bangs bde ba la bkod/ dgung lo lnga bcu rtsa bzhi me mo bya lo la sgrags kyi phur 'das so/ /rgyal chen bang so 'phrul rgyalamadun na yod/ /yum gyi chab gang skongs pas
nangs kyi mtho/ /ming ni rgyal chen 'phrul ri lags so skad/ /rje de la sras lnga ni/ gtsang ma/ dar ma/ ral pa can/ lhun rje/lhun grub bo/ /lhun rje lhun grub gnyis sku
gzhon nur gshegs pas bang so yang med skad/ bar pa khri gtsug lde btsan ral pa can me pho khyi la 'khrungs/ lo bcu gnyis la yab 'das nas mnga' gsol/blon po brang kha dpal
gyi yon tin gyis byas/ rgya gar gyi mkhan po dzi na mi tra la sogs pa paNDi ta mang po spyan drangs/ sngar ma bsgyur ba'i chos mang po bsgyur/ skad gsar bcad kyis gtan
la phab/bkas bcad rnam pa gsum mdzad/ tha na bre dang srang la sogs pa rgya gar dang mthun par bcos so/ /rab tu byung ba re re la 'bangs mi khyim bdun bdun phul/ thugs dam
du 'o shang rdo dpal dpe med bkra shis dge 'phel gyi gtsug lag khang la sogs pa bzhengs/

'di'i yan chad du chos rgyal byang chub sems dpa' rnams kyis gtsug lag khang stong rtsa brgyad bzhengs par 'dod do/ /chos rgyal mes dbon gsum po 'di'i ring la bka' bstan bcos
du ma bsgyur zhing /de dag la'ang lhad zhugs kyi dogs nas btsan po mes dbon gyis bka' bstsal te/ lo tstsha ba dpal brtsegs la sogs pas chos kyi rnam grangs rnams kyi brjed
byang / bka' dang bstan bcos 'gyur ro cog gi mtshan dang / gzhung tshad go rim la sogs pa gtan la phab ste dkar chag tu bkod pa/ pho brang chen po stong thang 'dun dkar
dang / bsam yas mchims phu dang / 'phang thang rnams su brtsigs te bka' chems kyi zla ma bzhag go /rgyal po 'di ni phyag na rdo rje'i sprul pa yin te/ sdar yab mes kyi
ring la ma 'dus pa mang po chab 'og tu bcug rgya nag po dang btsan po dbon zhang bzlums bya bar 'chad pa ma 'cham nas/ bod ru bzhi nas dmag stong sde bco brgyad dar chen
khrig ge ba khrid nas/ rgya yul du dmag dmag drangs/ rgya'i gon po thams cad bkum nas rgya cham la phab/rgya'i hwa shang dang bod kyi paNDi ta rnams kyis bar dang dpang
mdzad nas/ rgya'i gong gu rme rur rgya'i gtsug lag khang gcig dang /btsan po'i gtsug lag khang gcig bzhengs su gsol/ de'i bar du sa la btsan po dbon zhang / gnam la nyi
zla zung gcig las med do bar slangs nas/ pha bong la nyi zlu'i gzugs byas/ gong gu rme

ru man chad du rgya dmag mi drang / de man chad du bod dmag midrangaba'i mna' byas/ mtho brtsigs/ dpang du lha klu gnyan po bzhag dbon zhang ji ltar 'chad pa'i gtsigs kyi yi
ge gsum du mchis ti/ gcig ni rgya'i rdo rings la bris pa'o yi ge la'ang /chu pho stag gi lo dbyar zla 'bring pa'i tshes drug la dkyil 'khor la 'dzegs te/ bod kyi brtsis
bzung ngo zhes yod cing / rgyas par rdo rings kyi yi ge las shes so/ /de'i dus su bstan pa la bar chad byung ba'i tshul ni/ dbas stag sna la sogs pa rnams kyis phra ma bcug
nas blon po chen po brang kha dpal yon bsad/ lha sras gtsang ma lho ma brag tu spyugs/ chos rgyal ral pa rang la'ang ngan byas te/lcags mo bya'i lo sum cu rtsa drug bzhes
pa la lam gro zhom par gshegs so/ /khu chen ral pa can gyi bang so ni/ don mkhar mda'i g.yon gyi phyogs na yod/ ming ni khri snyengs rmang ri lags so skad/ 'di yan bcad
la skyid pa'i gdung rabs phyed dang bcu gsum dang /shin tu skyid pa'i gdung rabs lnga zhes zer ro/ /rgyal po glang dar ma chu mo lug gi lo la skyes/ rgyal po ral pa can
sku gshegs/ glang dar ma rgyal sar bton pas dbas stag na can la sogs pa sdig blon rnams kyis bslus te/ rgyal po'i thugs su gdon gsol nas bstan pa bsnubs so/ /rgyal po
nyid kyang lha lung dpal gyi rdo rjes bsad/'di la smad kyi ldengs zer/ dar ma'i gral ni 'phrul dang rgyal chen

bar/ de'i ming ni bang rim 'khor la can zer te/ brtsigs 'phror lus nas yod skad/ 'di yar bcad la gdung rabs bzhi bcu rtsa gnyis song zer ro/ /

bzhi pa/ rgyal phran sil mi'i skabs mnga' ris rgyal rgyud sogs ji ltar byung ba'i skor/'di mar bcad nas bod nang zhig nas bod spyi la dbang sgyur ba'i rgyal po ni ma byung
bas smad gsil chad du chad pa la glang dar ma'i btsun mo chen ma'i sras ni khri lde yum brtan yin la/ yum brtan gyi sras khri lde mgon mnyen/ de'i sras khri lde rig pa mgon/
nyi ma mgon/ gcung po'i sras nyi 'od dpal gyi mgon/ de'i rgyud klung shod dang / phan yul/ mdo khams na mang po / gcen pa'i sras lde po dang / rdo rje 'bar/ lde po'i
rgyud bug pa can pa dang / thang lha brag pa nams so/ /rdo rje 'bar gyi sras khri dbang phyug btsan/ de'i sras che ba ye shes rgyal mtshan/ de'i sras khri pa/ yab sras 'di
gnyis kyis bsam yas su klu mes la sogs pa'i sne len mdzad zer ro/ /rgyal po glang dar ma'i btsun mo chung ba g.yor mo tshe spong bza' yum chen btsan mo 'phan la/ lto bar
gyi sras gcig mnga' ba/ sku gces grags pas/ blon po rnams kyis nyin par nyi ma'i 'od da dang / mtshan mo mar me'i 'od

kyis bsrungs pas/ 'od bsrungs zhes bya ste/ shing mo lug gi yo la pho brang yum bur 'khrungs/ sum cu so dguu la yar lung 'phang thang du 'das/ 'od bsrungs kyi bang so yang
/ /'od bsrungs gral ni 'phrul rgyal rgyab na yod/ /ming ni skye'u lha rten lags so skad/ /de nas bang so rtsig pa yang nub skad do/ /rgyal po 'od bsrungs kyi sras mnga' bdag
dpal mgor btsan/ shing mo bya lo la yar lung 'phang thang du 'khrungs/ lo bcu gsum la yab 'das/ rgyal sar bton/ sman lung la sogs pa'i lha khang brgyad bzhengs/ de la
sras gnyis/ khri bkra shis brtsegs pa dpal dang / khri skyid lde nyi ma mgon gnyis so/ /nyi ma mgon mnga' ris su byon pas/ spu rang su sku mkhar nyi bzungs brtsigs te chab
srid bzung / de la sras gsum/ che ba dpal lde rig pa mgon gyis mang yul bzung / bar pa bkra shis lde spun gyis spu rangs bzung / chung ba lde gtsug mgon gyis zhang zhung
bzung / nyi ma mgon gyi sras gsum po 'di la stod kyi mgon gsum zer/ lde btsun mgon la sras gnyis/ srang nge dang 'khor re gnyis so/ /de'i dus na dbus gtsang na sdom pa
dang bshad nyan gyi bka' chad nas med do/ /btsan po srong nge'i sku tshe'i stod la khab bzhes te sras na ga ra dza dang nghe ba ra dza'o/ /sku tshe'i smad la yab mes kyi
bka' tshigs kyi yi ge gzigs pas thugs skyo nas/ yab kyi gdung gsob pa'i phyir rab

tu byung nas mtshan ye shes 'od ces bya ste/ mtho lding dpal gyi gtsug lag khang bzhengs| lo tstsha ba rin chen bzang po dang /rngog legs pa'i shes rab la sogs pa khye'u blo
rno ba nyung rtsa gcig rgya gar du chos slob par brdzangs/ paNDi ta shra ta ka ra warma la sogs pa spyan drangs te/ mtshan nyid kyi theg pa dang / khyad par du rgyud sde
bzhi bsgyur cing gtan la phab/ paNDi ta dharma pA la dang pradznya pA la spyan drangs te/ zhang zhung ba rgyal po ye shes kyis sdom pa blangs shing / bal por 'dul 'dzin
sre ta ka la 'dul ba'i lag len zhus te/ de nas brgyud nas 'dul stod lugs dar bar mdzad do/ /gcung 'khor los kyang kha tsharagyi gtsug lag khang bzhengs/ de'i sras lha sdes
kyang paNDi ta su bha shi ta spyan drangs| de'i sras 'od lde dang / zhi ba 'od/ btsun pa byang chub 'od gsum gyis nag tsho tshul khrims rgyal ba la sogs pa'i mi lnga la
gser mang po bskur/ rgya brtson seng dpon du bskos nas paNDi ta bzang po spyan drongs la shog byas pas/ rgya gar shar phyogs kyi rgyal po dge ba dpal gyi sras paNDi ta
di pam kar shri rnya na spyan drangs/ sgrol mas lung bstan nas bod du bon/ sangs rgyas kyi bstan pa dar bar mdzad/ mnga' bdag 'od ldes kha che dznya na shri spyan drangs/
de'i sras tse lde'i ring la paNDi ta zhi ba bzang po la sogs pa spyan drang sa/ lo tstsha ba rngog blo ldan shes rab rgya gar du brdzangs/ bstan pa la bya ba chen po mdzad
do/ /

smad gsol chad 'di rnams sngon gyi yi ge rnams la mi 'dra ba mang du snang zhing / khyad par du stod kyi mgon gsum gyi gcen po gnyis kyi rgyud gsal mi snang yang / sku mched
gsum gyi che ba dpal gyi mgon gyis mang yul bzung zhes byung bas da lta'i jo bo ras chen khu dbon gyi bar du brgyud/ bar pa bkra shis mgon gyis spu rangs su byon pa dang
/ btsan phyug lde nas brgyud pa ya tse'i rgyal rgyud chad pas/spu rangs nas gdan drangs/ de'ang da dung gdung chad nas/ ya tse dang spu rangs gnyis ka'i gdung chad par
sems te/ blo dang ldan pa gzhan la dris nas skabs 'dir bri bar bya'o/ |lha bla ma khu dbon gyi skabs 'dir lo tstsha ba bu ston gyi chos 'byung ltar bris pa yin gyi/ 'on kyang
jo bo rje spyan drangs tshul mi 'dra ba cung zad snang zhing / rgyas par 'og tu bshad par bya'o/ /mnga' bdag khri lde'i sras 'bar lde/ de nas rim pa bzhin bkra shis
rje/ bha lde/ na ga lde ba rnams byon/ na ga lde'i sras btsan phyug lde ya tser byon/de'i sras bkra shis lde/ de'i sras drag btsan lde/ de'i sras grags pa ldes gser bre bdun
cu la 'jam dbyangs kyi sku bzhengs/ nyi shu rtsa bzhi la mchod rten bzhengs/ dngul dkar lnga brgya la phag mo dang lhan skyes bzhengs/ dngul dkar stong phrag bcu gnyis
kyis byams pa bzhengs/ gsung rab mang po bzhengs/ de'i sras a sog ldes rgya gar rdo rje gdan du chos rgyal mya ngan med kyis phul ba'i

grong bzhi bcu zhe gnyis sog po la nyos nas lo re bzhin dngul dkar bcu gnyis re sogs po la 'dab par byas nas rdo rje gdan la phul/ de'i sras dzi dar dmal dang a nan dmal gnyis/
phu bos dgyes pa rdo rje lha dgu dngul ga ru la bzhengs/ a nan dmal gyis rdo rje gdan gsos/ gser gyi bka' 'gyur bzhengs/ a nan dmal gyis rgya gar nas rgyal khams mang
po blangs/ sman bla mched brgyad dngul dkar bcu la bzhengs/ lha sar gser thog phul/ de'i bu sam gha dmal dzi dar dmal gyi bu a 'jid dmalmnga' bdag shAkya mgon po dang dus
mtshungs pas yi ge bskur res mang du mdzadgyis gser bre bcu gcig la sgrol ma'i sku bzhengs/ rgyal sa ma thob kyi gong du sa skyar lha btsun byas/ phyis 'bul ba byas/ de'i
bu ka lan dmal/ de'i buM bar btab dmal/ des ya tse'i rgyud chad nas/ spu rangs nas mnga' bdag bsod nams lde ya tser spyan drangs/ su skyab dmal du grags nas rgyal po
byas so/ /de'i bu ya tser skyes pa sri ti dmal dang / blon po dpal ldan grags pas sa skya'i chos khri dang / lha sa'i bcu gcig zhal gyi steng du gser thog byas so/ /ya tse'i
rgyal rabs 'di rnams bod kyi chos blon mgar srong btsan gyi rgyud/ gtsug lag gnyis pa mnga' mdzad pa'i si tu dge ba'i blo gros pas gser thog pa rin rdor la dris nas yi
ger bkod pa yin gsungs/ mnga' bdag dpal 'khor btsan gyi sras/

khri bkra shis brtsegs pa dpal gyi sras gsum la dbal lde/ 'od lde/skyid lde gsum la smad kyi lde gsum du grags/ dpal lde'i rgyudani sngon po tshon por thug pa ste/ gung thang
ba/ klu rgyal/ spyi pa/lha rtse ba/ gla lung rtsad skor ba rnams te/ la stod man chod pa rnams so yin no/ /gcung skyid lde rta nag tu phog sras drug byung /'di rnams kyi
rgyud lnga byang du gshegs te/ 'bro'i rtsad po dang /g.yas ru ru lag gi rtsad po rnams dang / mus pa/ 'jad pa/nyang stod na yod pa rnams so/ /'bring po 'od lde la sras
bzhi byung ba ni/ pha ba lde se/ khri lde/ khri chung / nyag lde'o/ /pha ba lde se dang khri chung gis dbus su yong / dngul skyogs shal can pha ba lde ses khyer nas gtsang
du log ste/ de'i rgyud pa snubs yul rong dang /g.yag sde/ nyang stod stag tshal rnams na yod/ khri lde'i rgyud pa ni shar tsong kha'i rgyal po spyan mnga' don chen la
sogs pa mdo smad kyi rgyal rgyud rnams yin no/ /nyag lde'i rgyud gtsang g.yas ru na yod de/skyin mkhar rtsad po la thug go /khri chung gi yar lungs su bzhugs nas 'bangs kyis
pho brang brtsigs nas phul bas 'bangs brtsigs su gragssku mkhar 'phying ba stag rtse'ang bzung / de'i sras 'od skyid 'bar/ de la sras bdun la/ gcen zhang rje tsha khri
lde 'bar/gcung gtsang ba che spun drug la/ lhas can g.yu can gnyis/ da ra lhun po gnyis/ 'od btsan gung btsan gnyis te drug go /zhang

/rje tsha khri lde 'bar gyi sras drug la/ g.yu thog gi rgyud sna mo ma/ 'ching nga ba/ don mkhar ba/ thang 'khor ba rnams yin no/ /bye chung lha sgom gdung chad/ gung lde don
mkhar spe skyar gdung chad/zla ba'i rgyud stag shags pa dang / gra sna ba yin no/ /khri thog thag ma ru sper gzhung chad/ chung ba bzhengs can 'bar gyi rgyud mon mkhar
ba/ zhangamada' pa/ spun bdun thang ba rnams yin no//lha ston dkar mo'i rgyud byi chung ba rnams yin no/ /'di yar yar bcadabod kyi rgyal rabs phal che ba dpag bsam ljon
shing ltar brisgtsang ba tsha spun drug la lha spyan gdung chad zer/ da ra/ lhun po/ 'od btsan/ gung btsan rnamasakyi rgyud ni/ khra 'brug pa/bying pa/ byar ba/ chu mig gog
po na yod pa rnams yin zer ro/ /mnga' bdag g.yu can gar mi yon tan g.yu rung gis bya sar gdan drangs/ de'i sras jo dga'/ de'i sras gsum gyi che ba bya sa lha chen gyis
bya sa'i gtsug lag khang so ma bzhengs/ 'ga' zhig na re/g.yu can kyis dbu rtse bzhengs/ jo dgas khyams brtsigs/ lha chen gyis gser sku chen mo legs bris dang bcas pa bzhengs
zhes zer ro sangs rgyas dbon ston gyis rab tu gnas pa mdzad/dpal phag mo gru pa la sogs mkhas grub mang po'i zhabs tog mdzad/gcung po'ang rab tu byung nas lha zhi bar
grags pa de lo mo snom khang du bzhugs/ bar pa khri dar ma la sras bzhi/ gtsug lde/ khri

gtsug rnal 'byor/ smon lam/ gtsug lde la sras med/ khri gtsug gis bya sa dang do sngon la sogs bzung / de'i sras khri btsan/de'i sras sha khri/ de'i sras lha khri la sogs yar
mda' na yod pa rnams yin no/ /jo bo rnal 'byor gyi gcung po smon lam kyang rab tu byung nas/ spug gu do'i gzim khang dkar po brtsigs/ chos khrims mdzad/ gser gyi mdo dang
rgyas pa bzhengs/ sbyin gtong dang bstan pa'i zhabs tog bsam gyis mi khyab pa mdzad/ jo bo rnal 'byor gyis 'bangs brtsigs su bzhugs nas rgyal srid bzung /sku mched 'di
rnams kyis spyir bstan pa'i zhabs tog du ma mdzad cing / khyad par du rje spyan mnga' rin po che'i sbyin bdag gi rtsa ba mdzad/ spyan mnga' rin po che 'bri gung du bzhugs
pa'i dus su nan gyis gdan drangs pas/ rje rin po che nyid kyi dgongs pa la/khong rang 'bri gung du bzhugs nas 'phrin las yong bar dgongs te dbon po bla mchod la gnang
nas/ lha sras btsan po'i bla mchod kyi skos mi 'pham rgyal bar yod kyi ang gsung pas/ rgyal ba rin po cher grags pa de spyan drangs nas/ gdan sa phag mo grur bzhugs su gsol
ba la sogs pa rin po che'i zhabs tog mang du mdzad/ jo bo rnal 'byor gyi sras gsum gyi bar pa rab tu byung nas/ spyil bu'i gdan sa bzung / lha chen nor grags yon tan bsam
gyis mi khyab pa mnga' ba yin no/ /spyil bu'i bka' brgyud kyi skabs su 'chad

par bya'o/ /gcung po yang 'bri gung du bla ma gcung rin po che'i sar lha btsun mdzad nas/ lha ngam shod par grags/ gcen so 'bag gis rgyal srid bzung / sras lnga la/ che ba
jo bo shAkya mgon/ lha 'gro ba'i mgon po/ lde pa/ lde chung / jo rgyal rnams yin la lha 'gro ba'i mgon pos khu bo'i sar byon nas/ spyil bu'i gdan sa mdzad de/ sku che ba'i
yon tan yang bka' brgyud kyi skabs su bshad par bya'o/ /lde pos 'bangs brtsigs bzung / de'i sras jo bo shAkya dpal gyis 'bangs brtsigs su rgyal srid bzung / g.ye che chung
dang bcas pa la dbang sgyur ro/ de'i sras jo bo shAkya dpal gyis 'gro mgon chos kyi rgyal bo'i drung du rab tu byung / mkhan po bla ma chen po nyid dang / slob dpon drung
bdag chen po'i yab ye 'byung gis byas/ ming mkhan po dang sbyar te blo gros dpal bzang po bya bar btags nas nye gnas byas pa la sras med/ lde chung gzhon nur gshegs/
chung ba jo rgyal bu lur phog de'i sras brtsad po jo 'phel/ de'i sras che ba spyil bur rab tu byung nas gdan sa mdzad pa la/ lha zur khang par grags so/ /gcung po'i rgyud
khrom po ba rnams yin no/ /gcen po jo bo shAkya mgon gyis gcung po rnams sa sar phog nas khong rang gis pho brang gnas chung btab/ chos rje sa skya paNDi ta gdan drangs
nas dbyar gnas kyi sbyin bdag mdzad/ chos kyi 'khor lo skor/ rgyud gsum gdams

ngag dang bcas zhus/ pho brang du bkra shis pa'i rten 'brel du 'jam dbyangs kyi phyag mtshan dang nor bdag rnams bris/ nor gter bcug chab srid la mnga' mdzad/ de'i sras jo
bo shAkya bkra shis kyis pho brang rnying ma btab/ chab srid la mnga' mdzad nas/dgung lo bdun cu rtsa bzhi la gshegs/ de'i sras che ba khu bo'i sar rab tu byung nas spyil
bu'i gdan sa mdzad/ lha brag dkar bar grags/ de'i gcung po mnga' bdag grags pa rin chen sku na gzhon nu nas rab tu byung nas/ bla ma rgyal rin po che'i nye gnas lo lnga
mdzad/ chos khrid rjogs par zhus/ rting ma 'gro mgon chos kyi rgyal po dang mjal/ rgyud gsum gdams ngag dang bcas pa zhus/nye gnas byas nas rgya yul du phyags phyir byon/
se chen rgyal po dang mjal/ rang gi mnga' ris la dbang sgyur ba'i lung blangs/ brag kha la sogs pa'i pho brang mang po btab/ yum shes rab kyi pha rol tu phyin pa stong phrag
brgya pa la sogs gsung rab mang po gser las bzhengs/ jo gtan tshogs pa'i chos gzhi nam zhag gtan du 'degs pa'i son 'dzugs pa la sogs pa bstan pa'i zhabs tog dang / sbyin
gtong du ma mdzad/ dgung lo bzhi bcu'i bar chab srid chos bzhin du bskyangs te/ dgung lo lnga bcu rtsa gsum lon pa lug gi lo la mnga' bdag shAkya mgon la rgyal srid
gtad nas/nges don zab mo'i thugs dam la zhugs nas glang lo ba bdun cu rtsa

bzhi lon pa/ sa pho 'brug lo la zhi bar gshegs so/ /de'i sras bzhi la/ gcen po rab tu byung nas lha spyil bu ba bla gros 'od kyis spyil bur chos kyi rgyal srid bskyangs/ gsum
pa lha btsun tshul khrims bzang po gdan sa phag mo grur rab tu byung / gcung po 'bal gzhon pa la 'das/ sku mched bzhi'i gnyis pa mnga' bdag shAkya mgon pos spyir bstan
pa'i zhabs tog mang bar mdzad/ sde snod rin po che rnams pa gsum gyis chos kyi 'khor lo skor / lo tstsha ba grags pa rgyal mtshan la sogs pa mkhas grub du ma'i zhabs tog
mdzad/ yab mes kyi pho brang yum bu bla sgang la gtsug lag khang bzhengs/ chab srid chos bzhin bskyangs te/ dgung lo lnga bcu rtsa gsum la zhi bar gshegs so// gangs can
ljongs 'dir legs bshad 'byung ba'i gzhi//bstan pa'i rtsa lags chos rgyal mes dbon gyis//mdzad pa mchog gyur bzang po'i chos lugs rnams//deng seng 'di na ming gi lhag ma tsam//dus
ngan skye bo'i ngan spyod ches cher 'phel//gzhan dang bstun na khyod kyi gdung rus smad//tshul bzhin bsgrubs na da lta'i ming dang 'gal//bdag ni smon lam btab la
ma dag 'dra//snang ba mtha' yas rgyal ba'i zhing khams der//

lus 'di bor tshe chos rgyal me dbon gyis//bran du gyur nas thabs tshul sna tshogs pas//khyed mnyes bgyid la rtag tu brtson par shog/

lnga pa/ hor gyi rgyal rabs dang des mtha' bzhi'i rgyal khams dbang du 'dus pa'i skor/chen po hor gyi rgyal rabs dang / rgyal khams mnan pa'i lo rgyus ni/ bod kyi rgyal po'i
rgyal sa zhig nas yun mi ring ba zhig na hor gyi rgyal po byung ba yin no/ /de'ang gnam gyis bskos pa'i jing gi rgyal pos sa chen po sdud pa la/ bde bar gshegs pa'i bstan
pa mchog tu bzung nas bkur sti byas/ de rting bsod nams can gyi se chen rgyal pos yangs pa'i rgyal khams 'jags su bcug nas/ sangs rgyas shAkya thub pa'i bstan pa la thugs
ches shing legs par bskyangs pa'i tshul/ thob can na 'di ltar yod par snang ste/ dang por gnam gyi bu sbor ta che/ de'i bu ba da chi gan/ de'i bu tham chag de'i bu chi
khi mer khan/ des da lta srin po'i kha gnon byed pa grags pa/ padma 'byung gnas yin zer/ de'i bu a'u 'jam sbo re 'ol/ de'i bu yeg nye bdun/ de'i bu sems za'o ji/ de'i bu
kha ju/ de'i bu do bun mer khan/ de 'das rting /nag mo a lan bo kha las/ nyi ma dang zla ba'i zer ma skyes pa sbo don

char mung khag de'i bu ba ge chi/ de'i bu sba khir/ de'i bu ma nag tho don/ de'i bu ga'i thu gan/ de'i bu ba'i shing / de'i bu khor dog shing / de'i bu dom bu na'i khan/ dezhi'i
bu bar than 'ba' dur/ de'i bu ye pu ka ba dur/ de dang btsun mo hu lun gnyis kyi sras tha'i dzu jing gi rgyal po/ chu pho rta la 'khrungs/ spun lnga yod pa'i phu bo
nu bo rnams kyis res bzhi byas zer/ jing gi rgyal pos rgyal khams dbang du bsdus nas rgyal po lo nyi shu rtsa gsum mdzad/ me mo phag gi lo ston zla dang po'i tshes bcu gsum
la dgung lo drug cu rtsa drug la gnam du gshegs/ de'i sras 'jo chi/ cha ga ta'i/ a go ta'i/ tho lo no yon la sogs bu dgu yod/ rgyal po rang bzhugs dus/ sras che ba gnyis
kyis rgyal sa mi rtsod pa'i yi gi byin nas g.yas ru la bskos/ nu bo o go ta'i rgyal pos rgyal sa lo drug mdzad/ 'jo chi la bu brgyad/ cha ga ta'i la bu du ba la sogs
bu dgu yod/ o go ta'i rgyal po'i sras che ba go yug rgyal pos'di 'ja' sad ma byung rgyal sa zla ba drug mdzad/ de'i nu bo go dan/ kha shi/ kha dan la sogs bu bdun yod/ tho
lo no yon gyis sngar yi ge ma shor bas rgyal sa la rtsod pa yod cing / za yin e kha zo rog ta'i sras dmong khe rgyal pos 'di 'ja' sad ma byung rgyal sa lo dgu bzung / bzhi
pa go pe la shi dzu se chen se gan shing mo phag la 'khrungs/ drug pa hu la hu/ bdun pa a ri sbo kha

la sogs bu bcu gcig yod/ stobs kyi 'khor lo sgyur ba go pe la 'di dgung lo bzhi bcu rtsa drug bzhes pa/ lcags pho spre'u'i lo la rgyal sar bzhugs nas/ jo thung lo lnga/ spyi
dben lo sum cu ste/spyir rgyal sar lo sum cu rtsa lnga bzhugs pa la/ bla ma 'phags pa dang yon mchod du 'brel/ bstan pa'i zhabs tog bsam gyis mi khyab pa mdzad pa rnams
brjod kyis mi lang / khyad par du shang to dang ta'i tu'i pho brang chen po dang / mchod rten dkar po la sogs pa bzhengs/ don gcig la sman rtse'i rgyal khams chen po 'og
tu 'jug par dgongs nas/ bla ma 'phags pa la lung byon nas/lho phyogs 'di ni sman rtse'i rgyal khams yod pa rnams 'og tu bcug nas/ bstan pa'i zhabs tog dang / hor gyi dmag
mi rnams la she mong snon pa e 'thad byas pas/ bla ma chen po'i gsung gis/da lta khyed la g.yog bzang po mi 'dug nged kyis kyang dkon mchog la gsol ba 'debs/ skabs lta
gsung / skabs der ju ju mgon khang bzhengs te/ chos skyong gi zhal lho phyogs su gzigs pa byas/ yang sngar zo rog ta'i bu rnams rgyal khams bsgos pa'i dus na dpon mo zo rog
ta'i gsung gis hu la hu gzhon pa 'di sog po'i yul khams ring po la 'gro ba snying re rje zer nas/ g.yog bzang bzang thams cad phyin pas/ mi dpon bzang po mang po yod pa'i
don la/ ba yan gong ma la zhu lan 'degs pa dang / 'dab nor

skyel ba la btang / gong ma yon mchod 'dzom par zhu lan btegab yan gzugs mdzes shing smra mkhas pa des gong ma la zhu ba bzang po rnams byas pa'i dus na bla ma 'phags pa shin
tu dgyes nas/ gong ma la gzigs te/ g.yog bzang po hu la hu 'dug gsungs pas/gong ma'i thugs dgongs la/ sngar bla ma skabs lta gsung pa de 'di yin dgongs nas/ ba yan la
lung byon pa la/ khyod a'i mgi mi yin na'ang / hu la hu la khyod kyi tshab tu mi dpon bzang po gzhan gcig ster/ khyod 'dir sdod la/ lho phyogs kyi smanartse'i rgyal khams
len pa'i dmag dpon la 'gro dgos gsungs/ ching sang gi ming byin nas dmag thog tu mngags/ de'i dus su se chen rgyal po rgyal sar byon nas lo bco brgyad pa/ cing dben lo bcu
gsum pa'i dus su/ ba yan dpung tshogs dang bcas pa phyin nas sman rtse'i rgyal khams 'og tu bcug sman rtse'i rgyal po g.ye'u chu phyis sa skyar btang nas btsun ba byas/
rting la bya yul du bos nas bsad pas khrag 'o mar byung zhes zer robzung nas yong / ju ju mgon khang du slebs tsam na chos skyong gi sku mthong nas/ khar sang dmag sna
la byung ba'i mi nag po chen po de 'di na 'dug zer lo/ mdor na rgyal po 'di'i che ba'i yon tan bsam gyis mi khyab ste/ de bzhin gshegs pa'i tshems mche ba dang / rgyal chen
bzhis phul ba'i lhung bzed phyag tu byung ste/ de'i sbyin bdag mdzad/ rgyal khams mi

gcig pa'i zhing bcu gsum mnan/ bstan pa rin po che dang /bstan pa'i rtsa lag bla ma dam pa 'phags pa la phu dud bsam gyis mi khyab pas mchod/ bla ma 'phags pa rtsa ba'i slob
dpon du bkur/dus gtan gyi bya ba rnams gros su bstun nas 'jags su bcuganged rgyud nas rgyud kyi bar la/ bla ma 'phags pa'i rgyud pa slob dpon du khur la/ dge ba rgyun mi
'chad du chug gsung ba'i lung sbyin/ yangs pa'i rgyal khams thams cad gcig tu bsdus nas/ 'dzam gling phal cher bde ba la bkod do/ /dgung lo brgyad cu bzhes pa shing pho
rta'i lo la gnam du gshegs pas mtshan se chen gan du gsol lo/ /go dan gyi bu ji big thi mur la sogs bu gsum yod/ kha sha'i bu kha'i du/ gzhan ni bgrang gis mi lang / 'di
rnams ye ka theb can nas gal che rims bshus pa yin/ se chen rgyal po'i btsun mo cha bu la/ rdo rje/ jing kim/ mam gha la/ no ma gan dang bzhi'o/ /ma chung ba'i bu/ hu kar
che/ a rog che/a ya che/ god log tho mur/ e sen bo kha/ tho gan/ go go chu/ rdo rje la sras med/ jing kim gyi sras che ba ka ma la/gnyis pa ngharma pha la/ gsum pa the
mur/ 'di rgyal sar bton/dben cing lo gnyis/ ta'i ti lo bcu gcig ste/ lo sum cu rgyal sar bzhugs nas gnam du song ba la ol ja du rgyal por mtshan gsol/ de'i bu ti thi gzhon
pa la 'das/ ngharma pha la'i sras che

ba ha'i shan rgyal sar bton cing / ci ta'i lo bzhi rgyal sar bzhugs nas gnam du song ba la gu lug rgyal por mtshan gsol/ de rting gnyis pa a yu par pa ta rgyal sar bton/ hong
ging lo gnyis/spen yu'i lo bdun te/ lo dgu rgyal sar bzhugs nas gnam du song ba la bu yan du rgyal por mtshan gsol/ de'i sras si dhi pha la g.ying dzung rgyal sar bton/
ci cing lo gsum rgyal sar bzhugs nas gnam du song ba la ge gan rgyal por mtshan gsol/ ka ma la'i sras ye sun thi mur rgyal sar bton/ ta'i ting lo bzhi/ ci hang lo gcig
rgyal sar bzhugs nas gnam du song / de'i sras ra khyi phag gis rgyal sa zhag bzhi bcu mdzad/ mam gha la'i sras a nan ta/ de'i bu yu tug the mur bsad/ der bu gnyis yod zer/gu
lug rgyal po'i sras ku sha la rgyal sar bton nas zla ba gcig na gnam du gshegs pa la gu thug rgyal por mtshan gsol/ sras gnyis pa thog the mur rgyal sar bton/ thin li
lo gsum/ ci shun lo gnyis te/ lo lnga rgyal sar bzhugs nas gnam du song / ba la 'ja' yan du mtshan gsol/ ku sha la'i sras chung ba rin chen dpal rgyal sar bton/ ci shun
zla ba gcig rgyal sar bzhugs nas gnam du song / 'di'i skabs su rtsis byas pas/ ku sha la'i sras che ba tho gon tho mur bya lo zla ba drug pa bar du then nas de rting rgyal
sar bton na/ se chen dang rgyal mnyam pa gcig yod zer ba byung /

de la mi dpon rnams na re/ de tsam rgyal sa stong par 'jog pa rgyal khams kyi khag sus theg zer ba la/ e la the mur na re/ khyed si then tha pa rnams kyis da dung legs par
rtsis/ de ltar bden na gong ma sku tshe ring ba las lhag pa med/ de bar du rgyal khams kyi khag ngas khur zer nas/ zlab drug rgyal sa stongs/ khrims kyi bya ba rnams e la
the mur gyis byas/ de rting chu mo bya'i lo zla ba drug pa'i tshes brgyad la pho brang chen po shang dor rgyal sar bton nas ci shun lo gcig dben thung lo gnyis/ ci dben
lo drug ci ji lo sum cu rtsa dgu ste/ spyir rgyal sar lo bzhi bcu zhe brgyad bzhugs/rgyal sar thon nas lo so brgyad lon pa sa pho khyi lo la ti shri kun dga' rgyal mtshan
dpal bzang po zhi bar gshegs/ sog po'i mi dpon ngo log nas pho brang chen po shang do mes bsregs/ de bzhin gshegs pa'i tshems mche ba dang lhung bzed gar song cha med do
zhes gleng / sa pho spre'u lo zla ba brgyad pa'i nyi shu dgu'i sros la/ gong ma yab sras pho brang chen po ta'i tu nas 'bros dgos pa byung ste/rgyal sa shor nas hor yul
la gshegs ces grag go /se chen rgyal po'i btsun mo chung ba'i sras a rog che nyi ma nub phyogs shes su bcug nas dbus gtsang du'ang byon/ ngo log mang po mnan/ de'i sras the
mur sbo khas kyang gdan sa chen po'i zhabs tog dang / khrims chen po la phan pa'i bya ba bzang po mang po mdzad/ de'i bu lab bed

yab kyi go sa la bskos na'ang dbus gtsang du ma byon/ ma chung ba'i bu chos dpal la tsing dbang gi ming byin dbus gtsang du'ang byon/de'i rgyud padma bha ri cing dbang dang
/ ngharma shtri dbang dang pradznya dbang la sogs pa ga chu na yod pa sogs/khyod sngon legs par spyad pa'i dge tshogs mthu che bas//mnga' ris brgyar yangs dpal 'byor longs
spyod mtha'ayas nas//'dzin ma'i khyon yang chung pa snyam byed 'gran byed du//kye ma mi rtag da ni gnas skabs 'di 'drar gyur//'di 'dra lta zhog stong gsum 'di yang rtag
min zhes//gnas lugs ston pa'i rnam 'gyur yin par gor ma chag /phyi ma med pa'i phyi thes can du khas mche ba'i//rnam dpyod can rnams don 'di nyid la dpyad par rigs//bstan
pa nyams mod 'on kyang 'phags pa'i thugs rje dang //bstan 'dir sdom brtson bden tshig 'grub pa'i smon lam mthus//bstan pa'i rtsa lag mi dbang rgyud par bcas pa yis//bstan
pa'i bkur sti slar yang rgyal srid skyong gyur cig /

drug pa/ bstan pa phyi dar ji ltar dar ba dang bka' gdams pa'i bstan pa bod du dar tshul skor/ bod kyi chos rgyal byang chub sems dpa' rnams kyi mdzad pa 'phrin las la brten
nas/ bod du sangs rgyas kyi bstan pa dar ba las/ mnga' bdag ral pa can yar bcad ni snga dar yin la/phyi dar la bstan pa'i me ro smad nas bslangs te/ mnga' ris stod nas
dar zhing rgyas par mdzad ces zer ba'i tshul ni/ dar mas bstan pa bsnubs pa'i dus su/ 'jad kyi 'gyel mi gtsang rab gsal/ bo dong pa g.yo dge 'byung / stod lung pa dmar shAkya
mu ne dang gsum gyis 'dul ba dre'u'i khal gcig bkal te mdo smad an chung gnam rdzong / dan tig tu bros te sgom zhing yod pa la/ las dang skal bar ldan pa'i bla chen
pos mjal bas/ de nas gtsang gi mkhan po byas/ g.yos slob dpon byas te dge tshul du bsgrubs so//de skad thos nas dbus gtsang nas klu mes la sogs pa mi bcus sdom pa len pa
la phyin nas dbus gtsang du slebs/ chos bzhi rnams so sor bzung / gtsug lag khang mang po bzhengs/ bod phrug blo rno ba

mang po rab tu byung / dba' rag la sogs pa sde pa so sor gyes pa mang po yod de/ 'di rnams kyi tshul bod kyi yig tshang rnying pa dang /sngon gyi mkhas pa rnams kyis byas pa'i
bstan bcos dang / khyad par du bod kyi paNDi ta chen po thams cad mkhyen pa bu ston rin po ches mdzad pa'i chos 'byung chen mo las shes par bya'o/ /'di la snga rabs pa
rnams kyis bstan pa bar dar zhes grags kyang / glang dar mas bstan pa bsnubs pa'i rjes su dbus gtsang du bstan pa ye med par lo bdun cu rtsa gcig byung bas/ snga phyi gnyis
su 'byed kyi/ gsum du 'byed pa mi 'thad ces bdag gi bla ma thams cadamakhyen pas gsungs/ de ltar dbus gtsang du gtsug lag khang dang / dge 'dun gyi sde mang du 'phel
kyang / bstan pa'i phyag len gtsang ma med pa'i skabs su/ chos rgyal byang chub sems dpa' rnams kyi dbon sras lha bla ma khu dbon gyis jo bo rje bod du spyan drangs pa nas
bzung ste/ bstan pa gsal bar byas pas/mnga' ris stod nas dar zhing rgyas par mdzad pa yin la/ de la'ang jo bo chen po'i rnam thar 'dzin pa rnams la bka' gdams par grags
pa la/ de'i lo rgyus bod kyi yig tshang rnying pa na 'di ltar snang ste/ 'jam dpal rtsa rgyud nas lung bstan pa/ lha bla ma ye shes 'od kyis sangs rgyas kyi bstan pa gsal
bar byed pa la paNDi ta la thug dgos par 'dug dgongs nas/ sngar gyi 'bangs rnams kyi nang

nas/ dbang po 'bring yar bcad rnams bsags nas brtags pa dang / rab 'bring dgur phye ba'i nang nas 'o tstsha ba rin chen bzang po dang / legs pa'i shes rab la sogs pa dbang
po yang rababadun byung ba la/ g.yog blo rno ba gnyis gnyis te bdun gsum nyi shu rtsa gcig rgya gar du brdzangs/ gzhan rnams kyis phan ma thogs kyang / lo tstsha ba rin chen
bzang po dang / legs pa'i shes rab gnyis pos sde snod kyi de kho na nyid rtogs shing / lo tstsha bslabs nas bod du byon/ lha bla ma ye shes 'od kyi the tshom ma lus par
bsal/ gsang sngags kyi chos mang po bsgyur bas gsang sngags gsar mar grags/ lha bla ma'i zhal nas bod la phan thogs ngos shes pa'i paNDi ta su 'dug ces dris pas/ lo tstsha
ba rin chen bzang po dang legs pa'i shes rab kyi zhal nas shra'i ka ma la shi la'i gtsug lag khang na/ za hor gyi rgyal po dge ba'i dpal las thar par gshegs pa/nang
pa sangs rgyas pa thams cad kyi gtsug gi nor bur gyur pa dpal mar me mdzad ye shes bya ba gcig gda' zhes snyan du gsol bas/shin tu dad nas dgyes shing / paNDi ta de ci nas
gdan 'dren dgos te/ rgya brtson 'grusaseng ge bya ba/ gtsang stag tshal ba gcig yod pa de la gser mang po bskur nas 'khor brgya tsam dang bcas te/ rgya gar du jo bo gdan
'dren du btang bas/ de'i res lagadan ma 'drongs par lo tstsha bas log nas/ lha bla mas skur

ba'i gser rnams phyag tu phul/ gdan ma 'drongs pa'i rgyu mtshan snyan du gsol nas/ khong rang jo bo la chos zhu ba la rgya gar du logadeli zla la nag tsho tshul khrims rgyal
ba yang lo tstsha slob pa dang mngon pa nyan pa la bzhud/ de'i dus su lha bla ma ye shes 'od kyis rgya gar thang khob la byon pas sog po'i dmag gis bzung nas/ khyod nang
pa sangs rgyas pa'i rgyal por 'dug pas/ phyi rol pa'i bstan pa la zhugs nus na gtong / de ltar ma yin na gser rgyal po nyid dang ljid mnyam gcig dgos zer ba la/ sku lus
dang mnyam pa'i gser rnyed pa'i skabs su/ bha bla de'i gsung gis sangs rgyas kyi bstan pa ni srog las kyang ches phangs la/ da nga rgas pas bstan pa'i bya ba yang cher mi
yong bar 'dug pas/ shi yang sla yi/ nga blu ba'i gser des mthun gyis la/ jo bo chen po rje bod du spyan drongs/jo bo dngos spyan ma 'drong sa na'ang paNDi ta bstan pa la
phan thogs pa gcig gdan drongs la sangs rgyas kyi bstan pa rnams dar bar gyis zhes pa'i zhal chems lha bla ma byang chub 'od la bskur nas/ lha bla ma chen po de nyid rgya
gar thang khob tu sku gshegs so/ /lha bla ma byang chub 'od des kyang gsung sgrub pa'i ched du jo bo chen po gdan 'dren gyi mi go chod ma rnyed pa la/ gung thang lhas
can gdong ba nag tsho tshul khrims rgyal bas lo tstsha bslabs nas/ rgya gar nas tshur slebs ma khad du/ lha bla ma byang chub 'od kyis bka' nan cher bstsal/

gser mang po bskur nas 'o skol bod 'dir bstan pa la 'phel 'grib mang bar byung / khyad par gsang sngags pa rnams kyis sngags sgra ji bzhin par bzung nas/ sbyor sgrol la sogs
spyod rtsing mang du byas/bstan pa 'grib pa la thug sngar yab mes kyi dus su gdan drangs pa'i paNDi ta chang chung de rnams kyis kyang bstan pa la phan pa cher ma byung
/ da lha bla ma chen po de yang thugs dgongs rdzogs pa gcig bya dgos bsam par dgongs nas/ jo bo chen po cis kyang gdan 'drongs pa gcig byed/ 'dul ba 'dzin pa tshul khrims
rgyal ba khyod la lam rgyus kyang yod/ lo tstsha yang shes pas/ jo bo spyan 'dren pa la song / ci nas kyang jo bo spyan ma 'drongs na/ paNDi ta bod la phan thogs pa gcig
gdan drongs gsungs nas/ khong gi g.yog tu an ston/ kan ston/ rgya ston bya ba gsum dang /'phral skad shes pa'i mi gcig te/ dpon g.yog lnga la gser tshad med bskur nas brdzangs/
shra'i ka ma la shi la'i gtsug lag khang du phyags phebs/ rgya brtson 'grus seng ge la lha bla ma'i gsung 'phrin rnams bsgyur/ jo bo spyan ma 'drongs na/ gzhan paNDi
ta ji lta bu yod ces gros byas pas/ rgya brtson 'grus seng ge'i zhal nas/paNDi ta dag 'di lta bu mang po yod de/ de rnams kyis bod la phan thogs pa dka' bar 'dug da
dung jo bo rang sbyan 'dren pa yin pas 'di ltar gyis shig zer/ ces zhal lta zhib tu byon nas/ rgya

brtson 'grus seng ges gros byas/ jo bo chen po'i drung du gser gyi maNDal gyi dkyil du lha bla mas bskur ba'i gser ling pa chen po de bzhag gzhan rnams tshom bu'i tshul du
bkod de phul nas/ bod kyi chos rgyal rnams kyi rgyu mtshan/ rting la glang dar mas bstan pa bsnubs tshul/ lha bla ma khu dbon gyi dka' spyad mdzad lugs rnams snyan du gsol
nas/ da lan na ning skad mi gsung bar/cis kyang 'byon par zhu zhes gsol ba btab pas/ jo bo chen po'i zhal nas bod kyi chos rgyal mes dbon gsum po de nam yang byang chub
sems pa'i sprul pa yin te/ jo bo lha bla ma khu dbon de kun yang byang chub sems pa chen po yin par 'dug byang chub sems pa'i bka' bcag du mi rung ba yin/ rgyal po de la
nga ngo yang gnong bar yod/ nga'i drin la khong gi mi nor mang po yang chud zos la song / bod rnams snying yang rje bar 'dug ngas brtag pa gcig bya'i gsung nas rje btsun
ma sgrol ma la gsol ba btab pas/ bod du byon na bstan pa la phan thogs shing / rgyal po byang chub sems pa'i thugs dgongs par lung bstan nas/ rim gyis bod du byon nas/mtho
lding gi gtsug lag khang du phyags phebs/ lha bla ma byang chub 'od dang mjal/ thugs the tshom gyi dra ba ma lus par bcad/ byang chub lam gyi sgron me la sogs pa'i bstan
bcos mang po yang mdzad/de'i dus su dge ba'i bshes gnyen mkhas pa mang pos kyang mnga'

ris su bsnyegs te byon/ the tshom ma lus par bsal/ sangs rgyas kyi bstan pa gsal bar mdzad do/ /de'i dus su rgya gar gyi yul na jo bo tsam gyi paNDi ta yang gser la bltas nas
bod du bzhud/bod ba lang lta bu'i nang na chos thams cad stong pa nyid yin zer gyin 'dug lo bya ba'i grags pa ngan pa bsal ba'i phyir rgya gar du bzlog dgongs shing /
rgya brtson 'grus seng ges khong rang gi bla ma gnyis pa gnas brtan rad Na a ka ra la/ jo bo lo gsum na rgya gar du skyel bar khas blangs pas kyang rkyen byas/ slar rgya
gar du gshegs par dgongs pa'i dus su/ dge bshes ston pa zhes mtshan yongs su grags pa'i skyes bu dam pa sku skye ba byang phyogs su bzhes te/'khrungs yul gnam gyi bye ma
lung pa/ gdung rus 'brom/ de'i nang nas sbu/ de'i nang nas yang bzher/ yab stag gsum kun she bya ba'i sras su 'khrungs te/ klu mes kyi ka ba bzhi nang nas zhang sna nam rdo
rje dbang phyug la dge bsnyen gyi ldom pa nos shing / 'grul gyi mkhan po se btsun dbang phyug gzhon nu la sogs pa sten nas rgyud sbyangs pa'i gang zag dam pa des lha bla
mas jo bo spyan drangs nas mnga' ris stod na phebs 'dug ces thos pas/ snyed par dka' ba'i mi lus thob pa'i skabs 'dir chos gsha' ma gcig byed dgos/de la rgya gar gyi paNDi
ta gcig dang mjal dgos par dgongs nas/mnga' ris su bsnyegs te byon/ jo bo chen po zhag gsum na rgya gar

du 'degs pa la slebs te/ thog mar jo bo dang dge bshes ston pa spu rangs su mjal/ rje btsun ma sgrol mas lung bstan nas/mjal ma thag tu dbu thog tu bum pa bzhag nas byin gyis
brlabs/de'i dus su dge bshes ston pas jo bo dbus gtsang du gdan 'dren pa'i zhu ba phul bas/ grags pa ngan pa spang ba'i phyir/ rgya gar du 'gro gsung ba la/ dge bshes
ston pas lha sa dang bsam yas sogs kyi rgyu mtshan mang du bsnyad/ jo bo yang shin tu dgyes nas/ dge bshes ston par dbus gtsang du 'byon par zhal gyis bzhes nas byon pa yin
te/ rgyu mtshan 'dis dge bshes ston pa bod la lhag par bka' drin che ba yin no/ /de nas jo bo bod du byon nas slob ma mang du mnga' yang / sras kyi thu bo khu rngog 'brom
gsum/ de'i nang nas bka' gdams kyi mes po 'brom ston pa rgyal ba'i 'byung gnas des spu rangs su jo bo dang mjal nas lus dang grib ma'i tshul du 'bral ba med par sten
zhing / mnyes pa rnam pa gsum gyis mnyes par mdzad/ de nas jo bo chen po rje dngos kyis/ 'dul ba'i gdul bya rnams smin tshar nas/ mgon po mya ngan la 'da' khar/nag tsho tshul
khrims rgyal ba ni rgya gar du bzhud pa'i skabs su/ dge bshes ston pa la zhal chems gsungs pa ni/ da ni gung thang pa ni yar la song / /a mes dam pa rgya gar yul du
chas/ /zhu rngog la sogs che ba rang sar skyong / /khyod kyi drung na kho bo dgong nyin tsam//

yin min kun gyi mgo ldog 'byed pa'i dus/ /snying po thams cad gcig tu 'gril ba'i dus/ /thos bsam sgom gsum gcig tu sprug pa'i dus/ /'brom rje thub pa'i bstan pa lnga stong
gnas/ /'on kyang bod du chos spyod ji ltar dar/ /bdag gi bstan pa dkrong skyed byas pa yin/ /da ni legs par bzhi bzhengs tshar ba yin//chos 'di legs par skyongs shig rgyal
ba 'brom/ /mtha' rgya byang nas skyed gcig snying stobs can/ /pho rus rnam thar zung gcig khrel gzhung can/ /pha gcig bu gcig yin no snying la soms/ /gung thang ba ni bla
ma gnyis pa tshol/ /'brom rje khyod ni kho bo gcig pu sems/ /sbrul gyi lpags pa rjes kyang sbrul mi rje/ /kho bo shi tshul bstan kyang a ti sha/ /bdag gi bstan pa 'di
ni khyod la gtad/ /lo 'khor gcig gi bar du byang phyogs su/ /chos kyi char pa phab la gzhan don mdzod/ /de nas khyod kyi yon tan ma lus pa/ /gang zag gcig gis blang bar mi
nus kyis/ /las chen brgya bcu skos la mtha' rgya skyed/ /gtso bo sprul pa'i sku mched gsum po la/ /gzhung dang gdams ngag thun mong gsum byin la/ /lhag chad med par rang
gi gdan sa gtod/ /gnas kyi gdan sar a mes chen po skos/ /de nas zhen cing chags pa mi byed par/ /dga' ldan gnas su bdag gi drung du shog ces dge bshes ston pa bstan pa'i
bdag por byin gyis brlabs shing / /gdan sa sku mched rin po che gsum dang

bcas pa lung bstan/ gzhan yang thugs dam gyi lha rten/ rnal 'byor pa bzhis gtso mdzad/ 'khor thams cad dang bcas pa dge bshes ston pa la gtad/ zhal ta thems dang bcas pa mdzad
nas sa pho rta'i lo dbyug gu zla ba'i tshes nyi shu la mgon po a ti sha de nyid snye thang du mya ngan las 'das so/ /sa mo lug gi lo la phyi'i rten dang dngul gdugs can
thams cad tshar ba mdzad/ de nas dge bshes ston pa rang gi 'khrungs yul gnam ngos la rim gyis byon te/ phreng kha ber chung bya bas gdan drangs nas/ byang rwa sgreng du
byon te gzigs pas/ rgyab na brag rdo 'dra ba/ mdun na mtsho g.yu rung 'khyil pa 'dra ba/ g.yas g.yon gyi ri la rgyal srid rin po che sna bdun la sogs pa'i yon tan du ma
'dug pas/ lung bstan pa'i gnas de yin par mkhyen nas/ de nub seng ge brag khung du rmi lam brtags pas/ dbu rtse rnying ma'i shul de nas mchod rten gcig 'dug pa las 'od 'phros
pa'i sna la gtsug lag khang gan ji ra lhag ge ba da lta ji ltar yod pa bzhin du gyur yang de rnams las 'od 'phros pas bod khams gsal bar byas pa gcig rmis pas/ gser
gyi mchod rten 'dug pa'i sa der/ lcags mo bya'i lo sa ga zla ba'i tshes gcig la gtsug lag khang ka gnyis ma rmang bting nas bzhengs te/ rwa sgreng gi dgon pa 'og mar grags
pa btab/ dge bshes ston pas lo dgur gdan sa'i mnga' bdag mdzad de/ dgung lo drug cu bzhes

pa la rwa sgreng du sku gshegs/ de'i rjes la rnal 'byor pa chen pos gdan sa lo phyed dang bcu bzhi bzung nas drug cu rtsa gsum la sku gshegs/ de'i rjes su rnal 'byor gyi dbang
phyug dgon pa bas gdan sa bzung / rwa sgreng gi dgon pa gong ma btab/ rin po che sne zur ba la sogs smin par mdzad do/ /de nas dge bshes ston pa'i slob ma sku mched rin
po che gsum ni/ phu chung ba gzhon nu rgyal mtshan/ po to ba rin chen gsal/ spyan snga ba tshul khrims 'bar te/ kham pa lung pa shAkya yon tan dang bzhir yang grags/phu
chung bas slob ma la rten/ po to bas slob ma nyis stong dang brgyad brgya tsam 'dus/ rwa sgreng gi'ang gdan sa lo gsum bzung / de'i rjes su rnal 'byor shes rdor gyis gdan
sa mdzad pa yin no/ /bar skabs 'dir gdan sa ji ltar byon pa ma togs/ rting la 'od 'jo bas rwa sgreng bzung / mkhan po gur ston bskos/ de'i rjes su gdan sa ma non par su
bskos kyang yun ring ma thub/ de'i dus su mkhan po rma ston bya ba lha 'gro ba'i mgon po'i slob ma gcig klung shod mkhar thog na bzhugs pa la/ rwa sgreng dpon gnas kyis
rwa sgreng gi gdan sa la spyan 'dren du byung ba 'gro ma nus par/ lha 'gro ba mgon gyi drung du zhus pas/ khyod rwa sgreng gi gdan sa la 'gro ba la ngo tsha mi dgos/ ngas
'di nas sbyin gyis rlob pa yin pas/ khyod rang chos 'chad pa dang gtam gtong ba man pa ci yang bya mi dgos/

gdan sa gnon pa la rten/ 'di rnams khyer gsungs nas/byang chub chen po'i shing lha gcig pad spungs chung ngu gcig trag shad kyi thang kha khru gang pa gcig rnams gnang nas/
'di rnams dang ma bral ba gyis gsungs/ de rnams gdan drangs nas phyin pas/ gdan sa non cing / phrin las dar rgyas che/ sku tshe mthar phyin/ gdan sa lo mang du mdzad nas/
zur du thugs dam la bzhugs/ gdan sar mkhan po shes rdor bskos/ khong pas kyang rten gsum po dang ma bral bar mdzad pas sku tshe mthar phyin/yon tan phun sum tshogs pa mnga'
bas/ mkhan po thams cad mkhyen par grags/ gdan sa lo mang du mdzad pa'i rjes su zur du bzhugs nas/ mkhan po 'dul ba 'dzin pa la gdan sa gtad/mkhas pa chen pos bstan
pa'i bya ba yun ring du mdzad nas/ mkhan po'i ngang nas sku gshegs/ de'i rjes su mkhan po 'jam dbyangs pas rwa sgreng gi gdan sa lo mang du mdzad nas/ da lta'ang zur na bzhugs
so/ /lha 'gro ba mgon gyis gnang ba'i rten gsum po 'di/da lta'ang rwa sgreng gi gdan sa su byed kyis 'bral med du 'chang gin yod/ yang po to ba chen po la/ thugs kyi
bu chen brgyad du grags pa ni/ gtsang du ram ding ma ba dang snang gre lhas pa gnyis/gnyal na glang gnyos gnyis su grags pa ni glang bya ra ba dang gnyos bra gor ba/ dol
nas bhe mon bu chung ba/ rog dmar zhur ba gnyis/

khams su bya phag gnyis so/ /dbur stod nas zhang sha ra ba yon tan grags glang ri thang pa yon tan seng ge gnyis la dbus kyi nyi zla zung gcig tu grags/ glang ri thang pa'i
slob ma sha bo sgang pa nas glang thang zhang / dge bshes gnyan/ slob dpon sgom pa/dge bshes 'gar ba/ slob dpon gtsang pa/ de nas glang thang /rgyu ma'i sangs rgyas/ dbon
ston la phul/ glang thang zhang gi slob ma chos rje phag mo gru pa yang yin/ zhang sha ra ba la grwa pa sum stong drug brgya kha yang tsam byung ba'i nang nas bka' babs
bzhir grags pa ni/byang chub sems kyi bka' babs bya 'chad kha ba/ rnam thar gyi bka' babs nyi ma 'dul 'dzin/ longs spyod kyi bka' babs rnal 'bor shes rdor/ 'dis gdan sa
lo gsum mdzad / gzhung bshad kyi bka' babs dam pa stabs kha ba dang bzhi/ snar thang pa chos lung sku gshegs pa dang lnga yin/ sngar gyi stabs kha bas 'od 'jo/ khra phu/
stabs kha dang gsum btab nas 'od 'jo rong ston kha'o chos bskyangs/ khra phu mnyam med 'dul ba 'dzin pas bskyangs/ 'di'i ring la bka' dmas kyi thus chen brgyad la sogs pa
chos khrims chen mo rnams mdzad/ byang chub sems kyi bka' babs bya 'chad kha ba ni 'khrungs yul lo ro/ gdung rus bya yin/ sku na gzhon pa'i dus su/ lo ro ras chung pa'i
slob ma yin pa la/ lo ro zhing gsar du rtse ber bya ba la mkhan po zhus/

slob dpon dgas po gtsang 'dul la zhus te rab tu byung / mtshan ye shes rdo rjer btags/ gnyal du ngo rje btsan po ra'i chos 'khor gcig gi sar ras chung pa'i phyi la byon pas/
chos 'khor gyi gral mgo la/ rngog lo la sogs sde snod 'dzin pa mang pos grub mtha'i rnam dbye 'byed pa gzigs pas thugs mos shing / chos tshol ba la byon/g.ye chung gi sbre
dgon pa na spyan mnga' rin po che'i slob ma dge bshes sbre pa chen po bzhugs pa dang mjal/ bsnyen rdzogs kyi mkhan po zhus pas/ dge bshes sbre pa chen po mkhan po mi
byed pa'i dam bca' byas nas ma gnang / de dus jo dan tsha rong pa dang /dgas po gtsang 'dul ba/ sbre pa chen po'i sar byon pa la/mkhan slob zhus nas bsnyen rjogs mdzad/ de
nas rim gyis byon te/ sha mi la 'dul ba nyan/ de tsa na yar lungs su chos 'khor gcig gi sar byon/ dge ba'i bshees gnyen mang po sten/ khyad par dge bshes nyang lcags zhing
pa la blo sbyong tshig brgyad ma gsan pas dad nas/ po to ba'i slob ma dol pa dang / lugs smad pa gnyis lo bzhi sten/ de nas dgung lo sum cu lon pa'i dus su dbu rur byon/
dge bshes chen po sha ra ba gzho'i khang pa gnas na bzhugs pa dang mjal/ tshogs mchod gcig gsan pas/ blo sbyong gi tshig gsal bar ma byung bas/ thugs ma ches par nyin
gcig dge bshes chen po sha ra ba de/ grwa pa thams cad ston mo la

bzhud/ khong rang gcig pu mchod rten la skor ba mdzad cing 'dug pa'i drung du byon/ blo sbyong gi tshig rnams zhus nas/ 'di lam du cha'am mi cha res 'ga' sems la phan pa yang
byung zhus pas/ston pa yas la phan mi phan gyi kha na med/ sangs rgyas gcig thob par mi 'dod na mi 'dod/ 'dod phyin chad lam 'dir ma zhugs par 'tshang rgya ba mi srid
gsungs/ de nas thugs shin tu ches te/byang chub kyi sems skyong ba kho na mdzad cing / gzhor lo gnyis tsam zhig bzhugs/ de nas dgye gong du lo drug tsam bzhugs kyi bar dang
/ sha rar yang byon nas dge bshes chen po sten/ jen las sogs sa gnas nges med la bzhugs/ nang du thugs dam gyi gtso bo blo sbyong la mdzad kyang / bka' shin tu dog pas
sus kyang rtsad ma chod/ phyis 'gre phur bzhugs pa'i ring la/ chos 'di tshogs chos bshad pa'i 'os min/ btub pa 'ga' la lkog tu byed bsam pa yin te/ su la yong dang mi yong
ngo mi shes pa 'dug nye gnas khyod la mar yod na/ nang par sgom chen pa rnams pa shor 'dren zhig gyis nga'i chos 'di la ming gcig 'dogs pa'i ming ston byed pa yin gsungs
nas/ de'i dus su don bdun gyi sa bcad mdzad nas yi ger btab pas don bdun mar grags/ de res 'gre phu sgom chen sdings su tshogs chos su gsungs/ tshogs chos byed pa'i srol
de nas byung / de'i rjes su mal gror byon nas 'chad kha ba rnying ma'i dgon

pa btab/ 'gro don lo bcu gnyis sam yang na lo bdun bskyangs/se spyil bu bas da lta'i 'chad kha 'debs pa'i lung bstan mdzad nas/khong rang byang ngur mor byon/ theg pa chen
po mthar thug gi gdams ngag thugs nyams su bzhes/ mthar thug gsum gyi gdams pa la sogs pa 'i gdams ngag kyang mdzad/ sku de nyid kyis 'dul ba'i phrin las yongs su rdzogs
nas/ phyi rabs kyi gang zag rnams la phan pa'i don du/ yul dang gnyen bshes rab spangs te/ /'dzin chags med pa'i dge rtsa byas/ /bshes gnyen bzhugs pa'i sa phyogs su/ /thos
bsam sgom gsum dge rtsa byas/ /da ni shi yang mi 'gyod do/ /lha ru nye du ma mchod cing / /hrul po'i gos gyon dman sa bzung / /su dang 'grogs kyang yi dam phyung / /grags
pa ma bsgrubs nor ma bsags/ /da ni shi yang mi 'gyod do/ /mi chos lha chos ris khrid kyang / /yon bdag lha bzhin mchod pa dang / /ban mo'i bsnyen bkur rnams spangs te/
/drang srong chen po'i rnam thar spyad/ /da ni shi yang mi 'gyod do/ /byad bzhin can dang nor can la/ /tshogs sog bsnyen bkur ma byas shing / /'bun skyed ma byas tshong
ma byas/ /mkhar las ma byas gzhis ma bzung / /da ni shi yang me 'gyod do/ /zhes pa la sogs pa gsungs/ gnas de nyid du mya ngan las 'das so/ /thugs ljags spyan la sogs rten
khyad par can mang po byon/ 'di rnams la 'chad lugs mi 'dra ba mang po

snang zhing / khong rang gis mdzad zer ba'i grub pa'i mtha' chen mo'i dbu na/ grub mtha' rtsad chod pa'i skabs na gsal glo/ /de'i slob ma se spyil bu ba ni/ 'khrungs yul gnyal
stod dar ma sgang / gdung rus se/ mtshan dngos chos kyi rgyal mtshan/'dis bya 'chad kha ba chen po dang mjal nas/ yun ring du sten zhing yon tan bum pa gang byo'i tshul
du thugs su chud/ sngar 'chad kha ba chen pos lung bstan pa bzhin/ 'chad ba gsar ma btab/'chad kha ba chen po'i nang rten la sku lder rin po che dang phyi rten gyi mchod
rten la sogs pa rnams bzhengs/ klung shod la byon nas spyil bu'i dgon pa btab/ rnam g.yeng spangs nas/ stod du mkhar gong la kha/ smad du nyung zhing sgang du mtshams
mtho brgyab nas/ lo bdun gyi bar mtshams mi 'da' bar mdzad/ lo bdun song rting / brag dkar gnas brtan la sogs 'chad kha rnams kyis spyan drangs nas/ 'chad khar dgun chos
la 'byon par zhal gyis bzhes te byon pas/ ding sang gi bar du/ dbyar gyi tshul 'jug spyil por mdzad/ dgun chos 'chad khar gsung ba'i srol de nas byung / de lta bu bla ma
dge ba'i bshes gnyen des gdul bya du ma smin par mdzad nas spyil bur bde bar gshegs/ dung g.yas su 'khyil ba la sogs pa rten ngo mtshar can mang du byon/ bla ma 'di la sras
kyi thu bo lha chen po/ rdo sa'i rnal 'byor byang seng / rgya

spang sa thang ba/ lha dge 'dun sgang ba/ nyan lha sding sa pa rnams kyis rdo sa/ spang sa/ dge 'dun sgang nyan lha sdings rnams btab/ lha chen po'i spyil po'i gdan sa bzung
ba yin/ de'i rnam thar ni/ yab jo bo rnal 'byor/ yum sna nam za dpal 'dren gyi sras su stag gi lo cho 'phrul zla ba'i tshes bco lnga'i nyi ma shar ba dang dus mtshungs
la pho brang khang dmar du sku 'khrungs/ dgung lo brgyad lon pa'i dus su/ gu ri ba chen po la bsnyen gnas dang /gtor chog la sogs pa'i lung zhus/ de dus dge ba'i bshes gnyen
sne zur pa'i mtshan thos pa tsam gyis dad pa skyes/ dgung lo bcu bzhi pa la/ gu ri ba chen po la dge bsnyen gyi sdom pa nos nas/dgung lo bco lngar rgya dur gyi mkhan
po grub dkar bya sar gdan drangs nas slob dpon zhus/ 'phying phu nas dge bshes gtsang pa khyung po spyan drangs nas mkhan po zhus te/ bya sar rab tu byung ste/mtshan byang
chub rin chen bya bar btags/ ka ri ka la sogs pa gsan/ sum brgya pa tshar gnyis gsan nas mkhyen pas/ lo de nyid la spu gu rdor gsungs/ dge bshes bya 'chad kha ba'i sku
gab gcig gzigs pas shin tu dad nas/ 'di ji skad bya ba yin byas pas/ 'chad kha ba bya ba yin de 'das nas med/ gdan sa la dge bshes se bya ba gcig yod zer/ de'i rtsar ci nas
kyang 'gro dgos snyam pa zhig byung gsungs/ de nas rim gyis byon nas se

dang mjal/ grwa pa thams cad log nas spyil bu gcig brtsigs/dgung lo nyi shu rtsa bzhi lon pa'i dus su/ slob dpon se'i gsung nas dge slong gyis gsung bas/ rgya sar sgang nas
mkhan po glan gdan drangs nas mkhan po zhus/ slob dpon zhang gis las chog pa mdzad/ snyags kyis gsang te mdzad nas bsnyen par rjogs so//kha che paN chen la sogs pa'i bla
ma mang du bsten/ dge bshes se spyil bu ba mya ngan las 'das nas bstan pa'i mnga' bdag lo mang du mdzad/ lung rigs du ma la dbang sgyur zhing / bka' 'gyur ro 'tshal gyi
lung bzhugs pas/ lha lung gi dbang phyug zhes grags/tug par sku mtshams bcad pa'i dus su sman lha'i lha tshogs zhal gzigs/ lha sar byon dus jo po thugs ka nas 'od 'phros/
slob dpon gyi thugs khar thim pa'i snang ba byung / yang khyad par du spyan ras gzigs dpal mo'i lugs de dus nges pa med par nam 'dod 'dod du zhal gzigs skad/ da lta lha
khu dbon gyi thang ka zhal sprod 'bri ba'i dus su bcu gcig zhal 'bri ba'i rgyu mtshan de yin no//rgyas par rnam thar las shes par bya zhing / chu pho 'brug gi lo bdun cu
rtsa lnga la 'chad khar bde bar gshegs/ lha 'gro ba'i mgon ni yab jo 'bag dang yum lha 'bri sgang ba'i lcam mo gcig 'dzam gling bya ba yin/ dgung lo drug lon pa'i dus/ skor
'dul ba 'dzin pa chen po la bsnyen gnas kyi sdom pa nos/ de'i mdo la skyor mo lung

du byon/ dge bshes sbal ti la mkhan po zhus/ dro sa'i dge bshes gnas brtan la slob dpon zhus/ spu gu dro nas dge bshes rgyal tsha gdan drangs nas las slob zhus so/ /jo btsun
pas gsang nas mdzad de bsnyen par rdzogs/ lha chen po zhi bar gshegs nas/bstan pa'i mnga' bdag mdzad/ dbus gtsang dang / khyad par g.yo/ gnyal/ dwags po/ kong po la sogs
yon bdag dang /bu slob tu ma gyur pa med la/ khyad par du bla ma'i gdan sa po sde ma lag dang bcas pa/ bka' gdams bzhugs pa'i dge bshes/po to ba'i gnas brtan dang bcas
pas bka' gros nas phul/ kong po nas rta bar/ bu chu/ byang lung gsum gyis thog drangs pa'i sde pa sum cu rtsa gsum gyi gtsug lag khang gi lde mig gtad nas phul/dwags po na
bla ma 'a kan mo na mo shod kyis thog byas/ sde pa mi sde dang bcas pa phul bas/ 'di rnams su da lta yang slob dpon dang /dkon gnyer/ mi dpon sko ba'i rgyu mtshan de yin/
gnyal nas mkhan po zangs chen pa chen por grags pas gdan drangs te byon/sku 'bum chen mo'i rab gnas mdzad/ zangs po che lde ma lag dang bcas pa phul nas gtsug lag khang
gi lde mig gtad/ rong rtse dkar du gdung khang chen mo'i rab gnas la gdan drangs/ sde ma lag dang bcas pa phyag tu phul ba nas/ bka' gdams gzhung pa'i chos rgyud 'dzin
pa mang du byung zhing / da lta yar bcad du

zangs po chen po dang / bra gor bas mgo byas/ spyil bu ba'i chos rgyud 'dzin pa mang po yod do/ /g.ye na yang bu dol la sogs pa'i yon bdag bu slob mang du yod do/ /spyir yi
dam gyi lha bsam gyis mi khyab pa'i zhal gzigs/ khyad par du mi g.yo ba dang dbyer mi phyed pa'i rgyu mtshan mang du mnga' bas/ lha stag sham can du grags/ yar lung du byon
pa'i ring la/ zo thang gong po ri la spyan ras gzigs seng ge sgra zhal gzigs/ po to'i ka gnyis mar sku mtshams la bzhugs pa'i thub pa bden gnyis kyi chos gsungs pa'i
snang ba byung gsungs/ sku de la thub pas gsung byon mar grags nas/da lta'ang po to na bzhugs zer/ yang spyil bur tshul zhugs gcig gi dus su gnas brtan chen po bcu drug dngos
su byon/ de'i bkod pa 'gro mgon la gnas brtan chen po bcu drug gis skor ba'i thang ka 'gro mgon nyid kyis zhal bkod mdzad nas bris/ de las 'phel nas da lta yang 'gro
mgon la gnas brtan gyis skor ba'i thang ka zhal gzigs su grags pa mang du yod/ da lta spyil bu'i tshul 'jug gi dus su gnas brtan chen po bcu drug gi sku skal gyi tshul shing
re len pa dang / tshogs su mang ja'i dus su gnas brtan bcu drug gi gsol 'debs rgyun ma chad par byed pa'i srol yang de nas byung / lha sar byon pa'i dus su/ jo bos dngos
su chos gsungs pa'i snang ba byung / rwa sgreng du byon dus a ti sha dngos su byon pa'i

snang ba byung / 'dam ko khyim du lha mo che'i rab gnas la spyan drangs su/ lha de la gdon gcig zhugs nas rab gnas mkhan po gzhan sus kyang ma thon pa la/ bgegs skrod mdzad
pas dngos su lha'i mchan khung nas phug ron gnyis 'phur nas/ pha chod nas spyang ki zung tshub dang bcas par song ba kun gyis mthong / de nas rab gnas mdzad pas rab gnas
legs zer ro/ /'di ni dge ba'i bshes gnyen khyad du 'phags pa zhig yin te/ bla ma dam pa 'phags pa gong du byon pa'i dus su/ dbus kyi dge ba'i bshes gnyen thams cad kyis
'dam du mjal ba la byon pa'i dus su/ lha rin po che dang gsung gleng mang du mdzad pas thugs shin tu dgyes nas/dbus kyi rin po che gzhan rnams 'dam nas log pa la/ lha rin
po ches nged kyis skyel thung mdzod gsungs nas sha po bar du byon/khyed lta bu'i dge ba'i bshes gnyen dang 'bral mi phod par 'dug gsungs/ bya ba la sogs pa'i gtam rgyud
'dug mdor na de lta bu ngo mtshar rgyu mtshan bsam gyis mi khyab pa dang / bstan pa'i phrin las mkhas btsun bzang gsum gyi slob ma du ma dang / mi che ba'i slob ma zam kha
ching sang la sogs pa mang du byung / bstan pa'i mnga' bdag dang / sems can mang po smin par mdzad nas lug lo ston zla tha chung gi nyi shu gcig la ngo mtshar ba'i ltas
du ma dang bcas te spyil bur bde bar gshegs/ lha sku la sogs rten ngo

mtshar can mang po byon pa las/ spyil bu'i nang rten gser sku'i nang du spyan bzhugs/ thugs 'chad kha grwa sdes gdan drangs nas ngo sgra'i gdung khang chen mor bzhugs/ ljags
g.yor por gdan drangs nas/ spu gu rdo'i byang chub chen po'i thugs khar bzhugs/ dung g.yas 'khyil bzhi byon pa la/ gcig rug pa'i gser skur bzhugs/ gcig spang sa ba'i rten
skal la gdung khang bzhengs pa'i nang du bzhugs te ngo sgra na yod/ gcig da lta'ang spyil bu'i rten ltad ston pa rnams kyi nang na yod/ de'i rjes su lha brag kha ba ni/
jo bo shAkya bkra shis dang skyo mo dar rgyan gyi sras byi chung du sku 'khrung sa/ lha 'gro mgon gyi zhabs la gtugs/ sbas pa ston gzhon gyi yon tan bum pa gang 'jo'i tshul
du mkhyen/ thugs byang chub kyi sems dang ldan des bstan pa'i mnga' mdzad nas bu slob rnams bskyangs/ 'chad kha spyil bu'i gzim khang la sogs phyag rjes mang du bzhag
go /de'i rjes su jo 'bel gyi sras/ lha zur khang par grags pa de/ lha brag kha ba'i zhabs la gtugs/ dge bsnyen gyi sdom pa nos/ mkhan po lha ru ba chen po dang / sbas pa
ston gzhon gyis slob dpon mdzad nas rab tu byung / de nyid kyis byams chos rnams dang dbu ma tshig 'jug la sogs pa thogs pa med par mkhyen/ mkhan po lha ru ba la mdzod
gsan nas tshogs su gsungs/ mdor na bslab spyod la sogs spin thad tha'i rgyud rigs chad pa la mkhas par grags shing /

des tshogs pa lo mang du bskyangs te/ dgung lo bzhi bcu steng du gdan sa gtad nas zur khang du bzhugs te/ nges don zab mo thugs nyams su bzhes nas dgung lo drug cu rtsa bzhi
la zhi bar gshegs/thugs ljags spyan gsum/ dung g.yas 'khyil bzhi la sogs pa rten ngo mtshar can mang po byon/ de'i rjes su bla ma lha rin po che bde bar gshegs pa de nyid/
yab mnga' bdag grags pa rin chen dang yum lha gcig rdo rje'i sras che shwos su bya'i lo la bro brang rnying mar sku 'khrungs/ sku na gzhon pa'i dus su/ lo tstsha ba grags
rgyal dang bla ma kun dga' dpal la sogs pa mkhas grub rnams la yang gsang sdags kyi dbang gdams ngag mang du gsan/ de nas lha zur khang pa'i zhal ta byung nas spyil
bur byon/ lha zur khang pa la dge bsnyen gyi sdom pa nos/ mkhan po lha ru ba gzhon tshul dang / sbas pa ston gzhon gyis mkhan slob mdzad nas rab tu byung / mtshan blo gros
'od bya bar btags/ de nas dgung lo nyi shu lon pa'i dus su mkhan slob snga ma dang / dad pa'i dge 'dun du ma'i dbus su spyil bur bsnyen rdzogs mdzad/ lung ris kyi dbang
phyug lha zur khang pa la gzhung gdams ngag ma lus par gsan/ khyad par du theg pa chen pa'i blo sbyong gi skor/ kun la grags pa don bdun ma la sogs pa rnams dang / blo sbyong
chig brgyud kyi gdams pa snyan brgyud du grags pa rnams dang / kha che paN chen nas brgyud pa'i gdams pa

zab mo dang bcas pa mang po ma lus pa gsan cing thugs su tshud par mdzad/ gzhan yang sbas pa ston gzhon la sher phyin gyi skor dang /mkhan po gzhon tshul ba la 'dul ba'i skor
rnams gsan nas dgung lo nyi shu rtsa bdun lon pa phag gi lo la bstan pa'i bdag por mnga' gsol nas/ lha zur khang pas dung rin po che dang / 'phel gdung / sha ri'i bu'i
lhung bzed/ na ro pa'i rus rgyan/ jo bo rje'i phyag dril/ phyag rdor/ po to la sogs pa gtsug lag khang rnams kyi lde mig phul/ gdan sa lo bzhi bcu'i bar du bskyangs shing
/ bla ma 'di ni nges par byang chub sems dpa' sems dpa' chen po yin te/ gdan sar bzhugs ring la spyil bu ba rnams la'ang bde skyid rgya chen po byung zhing / spyir bdag
nyid chen po 'di sku 'khrungs nas/ sa 'bri la sogs pa'i zang zing rnams zhi nas/bod khams skyid du song / zhi bar ma gshegs bar du 'khrug mo che la sogs pa zing med/ de'i
rgyu mtshan gdan sar byon nas dbyar gnas spyil bur mdzad dus slob dpon rdo rje ye shes kyis 'gro mgon nam mkha' la byon nas/ rin po che pa'i thugs khar thim pa gsal po
zhig mthong bas/ lha 'di bzhugs ring la bde skyid yong bar 'dug zer/ de ltar ngo mtshar ba'i ltas du ma dang bcas nas dgung lo drug cu rtsa drug la zhi bar gshegs/ gdung
sbyangs pa'i dus su thugs ljags spyan gsum/ lha sku/ dung g.yas su 'khyil ba/

ring bsrel 'phel gdung bsam gyis mi khyab pa byon/ mdor na sku che ba'i yon tan bsam gyis mi khyab pa rnams mkhan po sang 'od pas mdzad pa'i rnam thar las shes par bya'o/ /de'i
rjes su lha zur khang pa rting ma ni bla ma lha rin po che dang / mkhan chen sang 'od pa las rab tu byung / sku skye ba dran pa la sogs pa yon tan du ma mnga' ba/lha
rin chen seng ges tshogs pa bskyang sa/ de'i rjes su da lta'i bla ma lha rin po che shAkya bsod nams ni kha che paN chen nas sdom rgyun rnam par dag pa/ mkhan chen bsod
nams shes rab las rab tu byung zhing / bsnyen par rjogs nas spyil bu'i gdan sar bzhugs pa'o//dge bshes chen po zhang sha ra ba'i slob ma/ dge ba'i bshes gnyen chos lung sku
gshegs su grags pa de ni/ gdung rus gtum/'khrungs sa ni sgo lnga'i lcags mkhar/ mtshan dngos blo gros grags bya ba yin te/ 'dis snar thang btab pa'i lo rgyus ni/ snar
gyi mda'i thang stong de la ne ser ba'i lo ra gcig yod sar spyil bu gcig mdzad nas/ 'am bu 'dir dge sbyor byed pa yin gsungs te/thog mar chu mo bya'i lo la phyag phab ste
gzhi gtsugs/ dgon pa btab nas lo bcu bzhi bzhugs pa'i rjes su khong rang gi slob ma gdung rus rdo/ 'khrungs yul sgo lnga'i byang rtsar sku 'khrungs pa shes rab grags bya
ba la/ nyid kyis spyil bu 'di'i nya ra gyis/ 'gro don skyong gsungs nas khong rang la stod byang gi rta'i sde chos lung du

byon nas thugs dam la bzhugs/ der sku gshegs pas chos lung sku gshegs su grags pa yin cing / snar thang du dge ba'i bshes gnyen byon pa'i thog ma 'di yin no/ /rdo ston shes
rab grags kyis gdan sa lo nyi shu tham pa mdzad/ mkhan po 'di la lding dkar sku gshegs su grags/ de'i rjes su zhang btsun rdo rje 'od kyis gdan sa lo brgyad mdzad/ de'i
rjes su dpal ldan bros sum cu so dgu mdzad/ gdung rus gro/ mtshan dngos bdud rtsi grags/'khrungs sa ni chu sgo ba yin pa 'dis sangs rgyas sum brgya rtsa lnga/rje btsun ma
sgrol ma/ gnas brtan bcu drug la sogs pa'i zhal gzigs/ sangs rgyas stong gi ya gyal du grags/ 'di'i ring la dbu rtse rnying ma bzhengs/ de'i rjes su zhang ston chos kyi
bla mas gdan sa lo bcu mdzad/ gdung rus zhang / 'khrungs sa sgo lnga'i rgya chung du 'khrungs zer/ de'i rjes su sangs rgyas sgom pas gdan sa lo bcu mdzad/ mkhan chen 'di'i
gdung rus skyo/ mtshan dngos seng ge skyabs/ 'khrungs sa lcags kyi skyo lung yin zer/'di'i ring la gnyal zhig gi slob ma skyel nag grags seng spyan drangs te mtshan nyid
kyi grwa pa btsugs/ byang chen btab po/ /de'i rjes su mchims nam mkha' grags kyis gdan sa lo sum cu rtsa drug mdzad/gdung rus mchims/ 'khrungs sa nyang stod smon 'gro'i
phu kha'u bya bar sku 'khrungs pa yin zer/ gnas brtan bcu drug gi ya rgyal kun: =gyal du

grags/ bla ma 'gro mgon chos kyi rgyal po'i bla ma yin/ 'ga' zhig dbu rtse rnying ma 'di'i ring la bzhengs pa bzhed par gda'/de'i rjes su skyo ston bar grags pas gdan sa lo
bco lnga mdzad/mkhan chen 'di g.yas ru byang gi yul du bon po'i ris su sku 'khrung sa pa las rab tu byung ba/ gdung rus skyo/ mtshan dngos smon lam tshul khrims zer ba des
snar thang gi gtsug lag khang chen mo dang lcags ri chen mo bzhengs/ phyag na rdo rje'i grub thob du grags so//de'i rjes su chos rje nyi mas gdan sa lo bdun mdzad/ mkhan
chen 'di'i gdung rus ram/ mtshan dngos nyi ma rgyal mtshan/ snar thang gi phu'i steng dkar mi ka ra rir sku 'khrungs pa yin zer/ mkhan chen 'di'i ring la stag brgyad bskos/
chos khrims dar bar mdzad/de'i rjes su mkhan chen 'dul ba 'dzin pas gdan sa lo bcu gnyis mdzad / gdung rus ze'u/ mtshan dngos grags pa brtson 'grus/nyang stod kyi chu
mig lung bya bar sku 'khrungs pa yin zer/ gdan ma mdzad gong du rgya yul du byon/ se chen dang / yol ja du rgyal po'i bla mchod mdzad/ bstan pa dang / snar thang gi grwa
pa la phan thogs cher mdzad/ de'i rjes su khong rang gi gcung po mkhan chen grags shes gdan sa lo bcu gnyis mdzad/ de'i rjes su mkhan chen blo bzang grags pas tshogs pa
lo bzhi bcu'i bar du bskyangs/bstan pa'i bya ba rgya cher mdzad/ khyad par dgon par sha khrims

dang / khams pa mi rten pa la sogs pa chos khrims dag dar cher mdzad/ mkhan chen 'di'i gdung rus mchims yin/ 'di'ang myang stod smon 'gro'i phu khur sku bltams zhes zer/ de'i
rjes su chu sgo'i lum bya bar gdung rus gro'i rigs su sku 'khrungs pa/ mkhan chen kun dga' rgyal mtshan chu mo yos kyi lo zla ba gnyis pa'i tshes nyi shu la snar thang
gi gdan sar byon nas/ da lta bstan pa'i bya ba phal cher mdzad pa yin no/ /mkhan chen bde bar gshegs pa'i gcung po mchims zhang bu legs la sogs pa'i dbon sras/ slob dpon
chen po snyan grags bzang pos kyang nye gnas che mo'i gong la bzhugs nas/bstan pa dang gdan sa'i zhabs tog du ma mdzad/ khyad par dkar phibs la gsor nam mdzad nas/ nang
du gnas brtan lha khang dang / mkhan chen bde bar gshegs pa'i phyi rten gyi mchod rten sgo mang / phyi'i lcags ri chen mo gnyis 'khor gyi tshul du bzhengs so/ /de ltar na
spyir bka' gdams pa/ khyad par du po to ba'i bka' srol 'di bstan pa'i 'phrin las che zhing / skyes tshoms gnyis/ bslab spyod gnyis/ sa rgyan gnyis te gzhung drug la nyan
bshad mdzad pas/ bka' gdams gzhung pa zhes grags so/ /'di rnams rgan po rnams kyi ngag bzhin tho tsam bris pa yin gyi/yon tan dang 'phrin las gsal bar shes par 'dod na/
kho bo'i bla mas gsungs pa'i bstan bcos rab tu snang ba'i sgo zhes bya ba yod

zer bas der ltos shig bka' gdams gdams ngag par grags pa'i spyan snga rin po che ni nyan gyi sgang ra sgang du yum li moo'i bur sku 'khrungs/ mtshan stag tshag 'bar/ rab tu
byung nas mtshan tshul khrims 'bar du btags/ dge ba'i bshes gnyen dge bshes ston pa sten nas/ gzhung gdams ngag ma lus pa gsan/ sgom pa'i stobs kyiais rig pa'i gnas lnga
la mkhas pa/ thugs brgyud dang mkhyen pa nam mkha' 'dra ba gcig byon/ gdan sa lo'i gtsug lag khang la sogs pa gtsug lag khang mang du bzhengs/ de la bu slob bsam gyis mi
khyab pa mnga' yang / spyan snga'i sgo bzhir grags pa ni zar pa pha sgom gyis mal gro'i zar btab/ ma ra sgom pa/ ga ye sgom pa/ rtse sgro rgya sgom dang bzhi'o/ /stod lung
pa rin chen snying pos btsan gro dgon pa btab/ bstan pa'i bya ba rgya cher mdzad/ mdor spyan snga rin po che 'dis bstan pa'i mnga' bdag yun ring du mdzad nas/ klung shod
smyug rum du sku gshegs/deri thugs kyi sras sprul sku chen po bya yul ba ni/ mgon po zla 'od gzhon nu'i sprul pa/ mthong thos thams cad don dang ldan pa zhig byon te/
spyan snga rin po che yun ring du sten zhing / mtshan gzhon nu 'od bya yul ba chen por grags pa des bya yul dpal gyi gtsug lag khang chen po bzhengs/ de la bu slob bsam gyis
mi khyab pa mnga' yang / chen po bcu gsum du grags pa ni/ khams nas rab

dga' chen po dang ngang tshang ba chen po gnyis/ dwags por sha ba gling pa chen po dang / bo thang pa chen po/ brag nag pa chen po/mus dman pa chen po/ mal gror bus pa chen
pa/ 'dis rgyal po stengs btab/ gzher chen po 'dis kam kam btab/ smad dum bu ri pa chen pos dum bu ri btab/ dgyer sgom chen pos rgya ma'i mchod khang rnying ma dang rin chen
sgang btab bo/ /de la sogs pa mkhas grub du ma smin par mdzad nas/ ngo mtshar ba'i ltas dang bcas te bya yul du mya ngan las 'das/ de'i thugs kyi sras gtsang pa rin po
ches sku de nyid la bden pa gzigs/ de'i thugs kyi sras rin po che glang lung pas lo bya yul sbrags nas gdan sa mdzad/tshul 'jug lo re mos byed pa'i srol yang de nas byung
bar snang zhing /bstan pa yun ring du bskyangs nas bya yul du sku gshegs/ de'i thugs kyi sras sangs rgyas sgom par grags pa g.yar po ba yin pa des bstan pa yun ring du
bskyangs nas bya yul du gshegs/ de'i thugs kyi sras zem tshe ring pa bya ba des bstan pa'i mnga' bdag mdzad/'di'i dus su 'phrin las cher byung ste/ 'di'i bu chen 'od gsal
ba chen pos zhogs phu'i 'od gsal dgon pa btab/ ri mer ba chen pos lho brag gi ri mer btab/ thugs byang chub kyi sems de khams lung pa la gtad nas/ bya yul du mya ngan las
'das/de'i thugs kyi sras khams lung pa nyan ka ka sar sku 'khrungs/ zem

tshe ring po yun ring du sten/ yon tan du ma dang ldan pa de/dgung lo nyi shu rtsa lngar gdan sar bskos/ bla ma'i thugs dgongs skong ba'i don du dbu rtse khyams dang bcas pa
la zangs thogs skyon/gzim chung zur du brdzigs/ sgom sde zur du btsags/ dbu rtse rnying ma la gser bkal/ gli bur zur du bzhengs/ gzim chung dkar po bzhengs pa dang / sgom
sde btsugs pa la sogs phyag rjes mang du bzhag 'di'i ring la dwags kong la sogs bu slob mang du 'dus pas/ bya yul ba bka' drin che'o/ /de'i rjes su gtsang ston gyis gdan
sa lo gsum mdzad pa'i ring la/ sa 'bri'i zang zing byung nas bya yul mes bsregs/ gtsang ston rang yang dkrongs/de'i rjes su slob dpon jo bo ni khams lung pa'i slob ma
yin/ gtsang gro dgon pa'i gdan sa mdzad kyin yod pa la/ bya yul du spyan drangs nas gdan sa bskos/ se chen rgyal pos zhig gsos kyi gnang sbyin la gser bre nyi shu rtsa bdun
thugs la btags nas lha khang gsos/gdan sa lo nyi shu rtsa gnyis bskyangs nas/ bya yul du mya ngan las 'das/ de'i thugs kyi sras sangs rgyas ston pa/ 'khrungs yul gru shul
ba des gdan sa bskyangs/ de'i thugs kyi sras sangs rgyas sgom pa/ mtshan tshul khrims shes rab ni/ 'khrungs yul lo ro ba/gnyal smad zangs pa che pa dang mkhan chen mtsho
sna ba las rab tu byung / mdo rtsa ba la sogs pa gsan pa rgya cher mdzad/ bya yul

du byon/ 'dis sangs rgyas jo bo la'ang slebs te bsnyen rdzogs mdzad/ sangs rgyas ston pa la bya yul ba'i chos skor tshang ma zhus/de'i dus su gsang sngags bka' babs kyi skor
khams lung pa nas bka' chad nas med pas/ sangs rgyas ston pas zhal byon nas/ rgya gar ka ma ra'i phu na/ zem tshe ring po ba'i slob ma sgom pa byang skyabs bzhugs pa la
bka' blangs nas bya yul gyi gdan sa lo bcu gsum mdzad/ 'phrin las shin tu dar rgyas che zhing / dgung lo lnga bcu rtsa lnga la bya yul du sku gshegs/ de'i rjes su rgyal
stengs pa bskos nas/ gdan sa lo bco brgyad mdzad nas gshegs/ de'i rjes su slob dpon tsan khro ba tshul khrims mgon ni 'khrungs yul ka ba yu pa/ sangs rgyas ston pa la slebs/
'dis gdan sa lo nyi shu rtsa gsum mdzad nas gshegs/ de'i rjes su da lta'i rin po che 'di 'o//bya yul ba'i chos brgyud 'dzin pa ni spyan yas pa'ang yin la/ spyan yas pa
gnas brtan dar ma bkra shis kyis sprul sku bya yul ba'i slob ma gnubs mchod gnas la gdams ngag zhus/ zem tshe ring mo'i slob ma/ 'od gsal chen po'i slob ma spyan yas par
grags pas 'od gsal gyi gdan sa bzung / de'i dbon po mkhan po rgyal tsha ba/ mtshan dngos gzhon nu grags pas khu bo la gdams ngag rdzogs par zhus/ yang mkhan po gong ma
nam mkha' gzhon nus kyang lug mgo thang du sgom pa byang skyabs la sems skyed gong ma zhu ba la

byon/ de'i rten 'brel gyis sgom pa byang skyabs kyi tshems dung g.yas 'khyil du song ba spyan yas su byen te/ da lta'ang spyan yas kyi rten gsum nang na bzhugs shing / da lta
yan chad du bya yul dang /chos brgyud dang / rnam thar gcig pa'i rgyu mtshan de yin/ dgyer sgom chen pos rgya ma btab pa'i rjes su/ sangs rgyas dbon ston gyis rgya ma'i
lha khang gsar ma btab/ de'i rjes su slob dpon sang yon/de'i rjes su dbon po gzhon nu seng ge de'i rjes su slob dpon skam dgon pa gzhon nu 'bum/ de rjes slob dpon 'od 'byung
/sprul sku bya yul ba'i skye bar grags te/ de'i rgyu mtshan bya yul gyi ri rtse'i lcags ri de legs gsung lags 'dug zhus pas de'i thad ka'i brag de ma phed par rdo 'dred
kha ba gcig bzhag yod pa yin gsung zer de rjes slob dpon gzhon nu 'od/ de rjes slob dpon bkra shis rgyal mtshan/ de rjes slob dpon gzhon nu seng gede rjes slob dpon
kun bzang / de rjes glang thang pa slob dpon rgyal mtshan/ de rjes bzang po ba da lta'o/ /'di dgyer gyi gdung rgyud kyis gdan sa mdzad pa srol yin no/ /yang jo bo'i bla ma'i
bla mchod bzhi las rnal 'byor pa chag khri mchog rnam 'byor pa shes rab rdo rje/ rnal 'byor pa 'dzeng dbang phyug rgyal mtshan rnams kyis slob ma ma bskyangs/ rnal 'byor
pa chen po lung a mes byang chub dgon pa bar grags pa'i slob ma zhang ka ma ba/ snan sna mo ba/

'breng ko te lung pa/ tshe skong sne zur ba bzhi las dgon gyi bu bzhir grags pa/ kha rag sgom chung dang lnga te/ de rnams so so'i rgyud/ khyad par sne zur ba'i rgyud/ gtsang
na drang po lung pa dang spyi bo lhas sa pa la sogs pa dang / dbus na rgya ma rin chen sgang pa'ang yin te/ de la sogs pa gdams ngag gtsor bor ston pas bka' gdams gdams
ngag par grags so/ /yang jo bo'i slob ma nag tsho lo tstsha ba/ de'i slob ma rong pa phyag sor ba/ sku tshe ril po sku mtshams la bzhugs/ lan gcig 'khrug bzlums la bton
pa/rma tsha byang rdor gyis 'on shang dror spyan drangs te/ grwa pa lnga brgya dang bcas pas chos zhus pa'i nang nas zur chos pa bzhis zin bris so sor byas pas/ bstan rim
bzhi byung bas/ rong pa'i bu bzhir grags pa ni/ zul shu'i bya 'dul ba 'dzin pa chen po/ rang rtog can pa/ gtsang na zhu lan pa chen po/ /nam 'bar ba chen po/'dis gnam 'bar
dang ram lha sdings btab/ de dag ni rong pa'i bka' brgyud lags/ rong pa phyag sor ba'i dgon pa bcom chung ba'i phu/ rwa sgreng gi 'og na yod pas/ bka' gdams 'og mar grags
te/ rwa sgreng bka' brgyud dang gnyis ka la bka' gdams gong 'og du grags so/ /rgyal srid 'dod yon yongs dor nas//gzhan dag bde bas thugs dgyes pa//

mar me mdzad dpal 'phrin las dang //gangs can phan bde mnyam du rgyas//

bdun pa/ rngog lo tstsha ba'i bshad brgyud kyi mdzad pa ji ltar 'phel ba'i skor/ dpal ldan rngog lo'i bshad brgyud 'di ni shin tu ches bka' drin che ba zhig yin te/ gangs can
ljongs na bshad nyan mdzad pa phal cher lo tstsha ba chen po las ma brgyud pa med pas so/ /de la sngon gyi yi ge la 'di ltar snang ste/ kha ba can gyi ljongs 'brog mtsho
dang nye ba'i sar/ sngags rnying ma ba'i dge bshes rdo rje gzhon nu bya ba la sras lnga yod pa'i che shos rngog legs pa'i shes rab kyis/ jo bo chen po rje'i phyag phyi
la byon pa'i dus su/ snye thang nas gsang phu la phyag mdzub btsugs te/ lung pa ya gi'i nang na dung g.yas su 'khyil ba 'dra ba gcig yod/ de'i steng du legs shes khyod rang
gtsug lag khang thob la bshad nyan gyis zhes lung bstan pas/ de nas dus mi ring ba zhig na brag nag gi 'og der sde chung gcig btab nas bzhugs pas 'gro don ma byung /
rting la ne'u thog gi sa cha der gzigs pas/ sngar lung bstan pa'i sa cha de yin par mkhyen nas/gsang phu ne'u thog gi gtsug lag khang bzhengs te bstan pa'i bya ba mdzad do/
/de'i gcung po klu khri/ klu byang / chos skyabs/

thub pa bzhi las/ chos skyabs kyi sras ni lo tstsha ba blo ldan shes rab yin te/ de'ang lcags mo phag gi lo la sku 'khrungs/ skyes bu dam pa des sku na gzhon nu'i dus nas khu
bo dang ka chu'i sbo chung tshul khrims shes rab la sogs bsten nas rgyud sbyangs/ dgung lo bcu bdun lon pa'i dus su mnga' ris stod kyi lha byang chub 'od kyi dbon po mnga'
bdag rtse ldes rgya gar dulo tstsha slob pa la brdzangs naszhesayi ge rnying pa dang chos 'byung las gsungs shing / 'ga' zhig na re/ khu bos bka' gnang nas rgya gar
du 'gro dgongs nas/mnga' ris stod du phebs tsa na/ sku na gzhon pa'i stabs kyis ltad mo chen po gcig gi sar byon pas/ khu bos chos rgyags su gnang ba'i gser nyung shas gcig
yod pa bor ba lha bla ma byang chub kyis gsan nas khyod rgya gar du 'gro ba shin tu legs/ sangs rgyas kyibastan pa la phan pa zhig gyis gsungs nas zhal ta byon/ mthun
rkyen du gser thig po ra mchin tsam gcig gnang / tshur phebs dus lo tstsha'i sbyin bdag mdzad par zhal gyis bzhes te brdzangs zer yang / lha bla ma byang chub 'od dang dus
mi mtshungs bsam moyul dbus dang kha che la sogs par byon/ paNTi ta sad dza na dang /'bum phrag gsum pa dang / sa ra ha de dang / ma hA dza na dang / su ma ti kirti dang
/ skal ldan rgyal po la sogs pa mkhas grub du ma bsten/ rgya bal du lo bcu bdun gyi bar du bzhugs nas/ mnga'

ris stod du phebs/ mnga' bdag dbang lde dang khri bkra shis dbang phyug btsan gyis 'gyur gyi yon bdag mdzad nas/ tshad ma rgyan la sogs pa chos mang po bsgyur/ de rjes dbus
su phebs nas khu bo'i gdan sa gsang phu ne'u thog la sogs pa gnas khyad par can mang por chos gsungs/ dbus gtsang / lho bal/ mdo stod smad/shar tsong kha/ rgya mi nyig la
sogs grub mtha' 'dzin pa/ slob ma/nying slob tu ma gyur pa med cing / dbus gtsang du lo bcu bdun 'gro don mdzad/ de'i thugs kyi sras zhang tshe spang chos kyi bla ma/zhang
gro lung pa blo gros 'byung gnas/ khyung rin chen grags/'bre shes rab 'bar ba bzhi la sras kyi thu bo bzhi zer/ gzhan yang gangs pa she'u/ gung bu ra can/ shal po mi
dig me lhang che cher/ dmar gab ya| tog skya'o la sogs pa bsam gyis mi khyab pa smin par mdzad ba'i nang nas/ zhang tshe spong chos kyi bla mas ne'u thog gi gdan sa lo sum
cu so gnyis mdzad/ de'i rjes su gnyal pa ri lus lo gnyis/ rnam bar bas lo brgyad/ bla ma de gsumagyi slob ma slob dpon cha pa chos kyi seng ges khyung rin chen grags kyi
slob ma rgya dmar/ stag pa kha che la sogs nyang stod stag tshal/smon 'gro la sogs su bshad pa mdzad pa'i drung du byon te/ stod lung rgya dmar zur du bsten nas/ lung rigs
kyi sgro 'dogs bcad de/ dge ba'i bshes gnyen cha pa chos kyi seng ge des ne'u thog gi

gdan sa lo bco brgyad kyi bar du mdzad cing / slar yang zhang gro lung pa'i sar byon nas sgro 'dogs bcad de/ bu slob bsam gyis mi khyab pa mnga' yang / sras kyi thu bor gyur
pa gtsang nag brtson 'grus seng ge dan bag smra ba'i seng ge 'bru nag bsod nams seng ge/ rma bya rtsod pa'i seng ge rtsags dbang phyug seng ge nyang bran chos kyi seng
ge ldan ma dkon mchog seng ge gnyal pa yon tan seng ge ste/ seng chen brgyad zer/ 'ga' zhig na gtsang pa 'jam seng 'dren pa'ang gda'o/ /yang khon jo sras rtse mo/ rngog jo
sras ra mo/ khu jo sras ne tsham/ gnyos jo sras dpal le bzhil jo sras bzhi zer/ yang 'gar dbang grub/ kong po jag chung / lho pa snog zan/ spar phu ba bzhi la shes rab
can bzhi zer/ gzhan yang 'jad pa ston skyabs/ rdo rje 'od zer la sogs pa'i rdo rje 'dzin pa dang / zhang tshal pa dang / chos rje phag mo gru pa la sogs pa mkhas grub du
ma smin par mdzad pa'i slob ma rnams kyi nang nas thugs kyi sras rtsags dbang phyug seng ges gdan sa lo lnga/ de gnyis ka'i slob ma gnyal pa dad pa bzang pos gdan sa lo bdun/
'jam tsan nes lo bdun byas/ 'di'i ring la gling stod smad gnyis su gyes pa yin te/ smad pa la bzad pa dar ma 'od dang bzad pa don grub gnyis kyis gdan sa lo sum cu mdzad/
de'i rjes su 'gral gyi chos bzhi 'gril nas rog gis gdan sa zla ba drug

mdzad/ de nas slob dpon 'od zer mgon pos lo sum cu so lnga gdan sa mdzad pa la/ slob ma slob dpon shag gzhon/ don grub dpal/ kha rag pa la sogs mang du byung yang / slob dpon
shAkya gzhon nus gdan sa lo nyi shu rtsa brgyad mdzad/ de'i rjes su rgya ma ba bkra shis rgyal mtshan gyis lo brgyad/ phyogs las rnam rgyal gyis lo brgyad/ de'i rjes su
yar 'brog pa gzhon nu rgyal mtshan gyis gdan sa zla ba bcu gcig de'i rjes su rgyal sde ba gzhon seng gis gdan sa lo brgyad/ de'i rjes su gtsang dkar gyis lo gsum/ de'i
rjes su slob dpon blo gros seng ge dang / dar dbang / bla ma ye shes la sogs gling smad pa'i gdan sa rnams so/ /gling stod pa ni 'dzam tsa ne'i slob ma gtsang pa 'jam seng
/ de rjes 'dzin ston/zhus ston/ blo gros 'bar rnams rim pas byon pa'i rjes su/ slob dpon gnyal zhig 'on shang rdo nas spyan drangs te/ gdan sa lo brgyad kyi bar mdzad cing
slob ma bu dgur grags pa byung ste/ bzad rings/ phu dung dar dkon/ gtsang pa gru gu ba rnams la snga tshar gsum yin zer/ bu yug pa bsod nams seng ge bo dong pa rin chen/
slob dpon jo nam gsum la bar tshar gsum zer/ rgya 'ching / 'jam sar/ skyel nag gsum la phyi tshar gsum zer/de ltar slob ma mang yang gdan sa rgyal pa so ston gyis khong
bros pa'i rjes su rgya 'ching bde ba can spyan drangs te gdan sa mdzad/ de'i

rjes su khong rang gi slob ma chu mig pa seng ge dpal gyis gdan sa lo bco brgyad mdzad/ de'i rjes su ldan ma grags rin gyis gdan sa lo brgyad mdzad/ de'i rjes su lho brag pas
gdan sa mdzad / de rjes khong rang gi slob ma nyang stod pa ye shes mgon gyis lo bdun mdzad/ de rjes lho brag pas bskyar nas snga phyi re mos 'gril bas bla chos nyi shu
rtsa gnyis gsungs/ de'i rjes su btsan dgon pas gdan sa lo nyi shu mdzad/ de'i rjes su khong rang gi slob ma bla brang dbon pas gdan sa mdzad/ de'i rjes su slob dpon gzhon
rin gyis gdan sa mdzad/ de rjes lha sa ba/ de'i rjes ya tse pa/ de rjes lha yul ba/ de rjes sher bzang / de rjes rin grags pa dang yon rgyal la sogs pa gling stod pa'i
gdan sa'o/ /gzhan yang lo tstsha ba chen po'i chos brgyud 'dzin pa ni/ lo tstsha ba chen po'i dngos slob sras kyi thu bo bzhi'i nang nas/ khyung po rin chen grags kyi slob
ma stod lur rgya dmar/ stag pa kha che la sogs las brgyud pa nyang stod gnas par/ smon gro ba la sogs pa'o/ /'bre shes rab 'bar gyis nyang stod gnas snying du chos bshad/
phar phyin gyi grwa sa btsugs te/ las stod dkon dkar gyi gdan sa mdzad cing /deng sang gi bar du de'i mi rgyud kyis 'dzin/ gtsang pa 'bre rgud kyis dga' ba gdong / bya
rong tshang la sogs su bshad de/ de rnams 'bre nas brgyud pa'o/ /ad byang yes kyis gnam tseng ldeng

dang / gzhu'i kun dga' ra ba la sogs su gsungs shing / grwa pa 'grim dus gcig la'ang brgyad brgya tsam 'dus shing / mkhas mgo btsun gyi thon pa ad ces zer ro/ /de'i slob ma
dkar chung ring mos rgyal lde sman chung la sogs su bshad do/ /gnya' khu dbon la sogs kyis rnams rdzing kha la sogs su bshad do/ /dkar chung ring mo dang / khu'i slob ma
zhang e pas mon dra dang / rgya grong / 'or/ skyo rag me rag 'on shang rdo la sogs su mdo smad tsho bzhi'i grwa pa la chos gsungs shing / mkhas pa bsod rin la sogs pa dang
/ gnyal pa zhig po/ rgyal pa so ston la sogs dpag tu med pa smin par mdzad la/ gral stan za 'og la byed pa dang / dus chos re la ja sig chen po lnga bcu tsam skol ba la
sogs longs spyod kyang de dus kho na che bar grags/ de'i rjes su mkhan chen bsod rin gyis gdan sa byas/ de grub thob las stod dmar po'i bu che shos yin/ las kyi me long
la sogs pa bstan bcos kyang mang du mdzad/ rjes su gral shes rgyal gyis gdan sa mdzad/sku tshe'i smad la shab 'bre sgang du bshad grwa btsugs shing / de'i slob ma ra grags
la sogs pa yin no/ /yang zhe pa dang / dan 'bag gi slob ma gnyal pa zhig pos 'on shang rdo la sogs su bshad/ gnyal zhig gi slob ma dar dkon gyis yar lung dang mtsho smad
lha khang la sogs par bshad de/ gnyan dar ma seng ge dang bya yul dkar mo

la sogs pa'i slob ma byung ngo / /gtsang drug gis zha lur bshad grwa btsugs/ 'u yug pas sa skyar bshad grwa btsugs te/ zhang mdo dpal la sogs pa'i slob ma byung ngo / /bo dong
rin chen gyis brag ram gyi bshad grwa btsugs so/ /slob dpon dar 'od/ dbu ma ba sher 'bum/ bu ston grags bzang la sogs slob ma byung ngo / /yang gnyal zhig gi slob ma
rgya 'ching gis bde ba can btab/ de rjes khong rang gi dbon po sangs rgyas la sogs pas chos bshad/ de'i rjes su gnyan grags tshul/ de rjes rgya ston bsod rin/ de rjes dge
brag pa/ de rjes snye thang pa bkra shis seng ge dang / slob dpon blo rin/ yang slob dpon bkras seng / de rjes 'jam rin grags sang / dge skong pa/ dar ma seng ge la sogs
pa bde ba can pa'i gdan sa ba yin te/ yang gnyal zhig gi slob ma bzad rings kyis khro phur bshad grwa btsugs pas/ 'gab pa dang /stag ston la sogs pa'i slob ma mang du byon/
de'i rjes su ldo gis gdan sa byas/ de gnyis kyi slob ma lho pa grub seng gis byas te/rong pa dang / rigs thigs pa dang / gzhon mdzes dang /zhang lam dang / nyag cig la
sogs pa slob ma mang du byon/rigs thigs pa'i slob ma zha lu mkhan chen bu ston rin po che yin no//yang skyel nag gis snar thang du chod ma bshad pas/ skyi ston grags 'bum
dang / chu mig pa seng ge dpal la sogs pa byung / skyi ston

grags 'bum gyi slob ma bcom ldan ral gri yin/ de'i slob ma mkhan po dben zi dang / dbu tshad pa rin bzang dang / skyi ston shag 'bum/ skyi ston grags rgyal/ gra ring / gra
thung /rtsed ring / rtsed thung la sogs pa yin no/ /de'i rjes su dbon po rin 'byung gis bshad/ de'i slob ma ldong yin te gnyal pa zhig po nas 'phros pa rnams so/ /yang smad
pa'i slob dpon 'od zer mgon po'i slob ma slob dpon shag gnon/ tshad ma'i skyes bu la sogs pa du ma yod pa las/ slob dpon shag gzhon gyi bdag rkyen dpon smon lam rdo rje
yab sras kyis mdzad nas gung thang du bshad grwa btsugs/ slob dpon shag gzhon rang ne'u thog tu spyan drangs/rting gung thang chos 'khor gling gi gdan sa la slob dpon grub
dpal bskos/ de'i rjes su slob dpon shes rgyal/ de'i rjes su slob dpon blo bzang / de rjes bsod nams dpal dang / byams pa dpal dang / kun bzang la sogs pa chos 'khor gling
pa rnams te gling smad pa la 'phros pa rnams so/ /ar gyi slob ma khu sher brtson gyis thang po cher chos bshad grwa pa dang gdul bya cher byung / de las 'phros nas da
lta smon 'gro pa dang / lhag tu ba la sogs pa khu pa dang rjes 'brang dang bcas pa'o/ /'chad rtsod rtsom pa'i mtshan nyid yongs rdzogs te/ /thar lam gsal bar ston pa'i
rtags grub pa/ /lo tstsha chen po'i bshad brgyud dri med 'di/ /thar pa don gnyer

rnams kyi mig tu gyur/ /rngog lo tstsha ba'i bshad brgyud kyi skabs so/ /dpal ldan rngog lo la sogs bstan 'dzin chen po rnams kyi rnam thar 'dzin zhing 'phrin las phul du byung
bas/ bstan pa 'dzin pa skyes bu dam pa 'jam dbyangs gu shri chen po'i 'phrin las la/ rtsed thang gi chos grwa chen po tshugs pa yin zhing / lcags mo yos kyi lo la drung
'jam dbyangs chen po bstan pa'i bdag por mnga' gsol nas/rgyas pa'i bstan bcos tshad ma rnam 'grel gsungs pa nas bzung ste/sne snod 'dzin pa mang po 'dus shing / sangs
rgyas byang chub sems pa thams cad kyi 'phrin las gcig tu bsdus pa/ chos rje bsod nams rgyal mtshan dpal bzang po'i zhal snga nas 'thun 'gyur gyi bka' gnang nas/ stobs kyi
'khor los sgyur ba ta'i si tu chen po/bdag nyid chen po de'i gdan sa'am/ chos kyi 'dun pa chen por/'phags pa spyan ras gzigs dbang phyug gis byin gyis brlabs pa'i gnas
rtsed thang du chos sde chen po bzhengs shing / mthun rkyen phun sum tshogs pa dang bcas pa bsgrubs te sde snod 'dzin pa stong phrag gcig tsam 'dus shing / lo tstsha ba
chen po la sogs pa mkhas grub gong ma rnams kyi gdan sa ba rnams kyis thog byas/ bod kyi mkhas btsun bzang gsum dang rigs rus la sogs pa mchog tu gyur pa'i slob ma bsam gyis
mi khyab pa mnga' zhing / las can mang po smin par mdzad la/ 'jam dbyangs gu shri chen pos chos kyi rgyal srid lo

bcu bzhi bskyangs te/ sangs rgyas kyi bstan pa gsal bar mdzad cing / de'i zur chen pa ni sde snod 'dzin pa dpal gyi rgyal mtshan dang / chos kyi seng ge'o/ /de'i rjes su bdag
chen po de'i bka' chos kyi rgyal sar sa chen po la bzhugs pa'i sems dpa' chen po grags pa rin shing mo sbrul gyi lor bskos shing / lo gsum gyi ring rgyal srid bskyangs
te/ me mo lug gi lo chu stod zla ba'i tshes gsum la zhi bar gshegs/ de'i tshe kun gyi mthong snang du grub par nam mkha' la sgra dang me tog sna lnga'i char chen po bab
pa la sogs pa ngo mtshar ba'i ltas bsam gyis mi khyab pa byung ngo / /de'i rjes la sde snod gsum la blo yangs shing / khyab par sde bdun smra ba rnams kyi nang nas mchog
tu gyur pa 'jam dbyangs sngon pos bla chos lo gcig gsungs/ de'i rjes su tshogs gnyis sngon du song ba yon tan du ma la dbang sgyur ba'i bdag nyid/ drung bsod nams grags pa
rgyal mtshan dpal bzang bo bstan pa'i bdag por dbang bskur nas/gangs can 'di na da lta bstan pa 'dzin pa rnams kyi gtsug gi nor bu bzhugs so/ /thos na rna ba'i dbang po
tshim byed pa/ /mthong na mchog tu dwangs pas yid dge zhing / /sten na thugs rje'i dbang gis dge ba 'phel//ngo mtshar khyod kyis bstan pa skyong bar shog/

brgyad pa/ sa skya'i gdung rgyud dang de dag gi mdzad pa'i skor/ mgon po 'jam dbyangs kyi rnam par sprul pa dpal ldan sa skya pa'i gdung rgyud rnam par dag pa 'dis bstan pa'i
'phrin las mtshungs pa med pas 'dzam bu'i gling 'dir mi rigs skad rigs mi gcig pa du ma dam pa'i chos kyis bskyangs shing / bstan pa'i bdag po mdzad la/ khyad par bod
la bka' drin che ba'i lo rgyus ni bstan pa phyi dar du grags pa'i bod du gtsug lag khang dang sde mang po 'phel/ jo bo chen po rje bod du byon pa'i rjes su zhugs pa'i mkhas
grub mang pos bstan pa bskyangs shing / rngog lo la sogs pa'i bshad nyan dar ba'i skabs su/ hor gyis rgyal khams mnan zhing / bod kyi ngo lta ma bcag pas/ bstan 'dzin
chen po rnams kyang thugs the tshom du gyur pa'i skabs su/ rje btsun chen po'i lung bstan bzhin thams cad mkhyen pa chos rje sa skya pa la hor gyi gdan 'dren byung ma thag
bstan pa rin po che gsal bar byas pa dang / gangs can pa la sogs 'gro ba dum skyob pa'i phyir sku srog la ltos pa med par hor yul du byon/ de nas bzung ste skad rigs mi
gcig pa du ma smin par mdzad/ khyad

par sangs rgyas kyi bstan pa rin po che gnas pa'i sa phyogs kha ba can gyi ljongs 'dir hor dmag la sogs pa'i gnod pa med par mdzad cing/ stobs kyi kha los sgyur ba se chen
gan dang bla ma 'phags pa yon mchod du 'brel nas/ bstan pa rin po che la phu dud du zhabs tog byed du bcug nas/ bde bar gshegs pa'i bstan pa ches gsal bar mdzad pa yin te/
de lta bu'i bka' drin can gyi gdung rgyud kyi mdzad pa dang lo rgyus ni gdan sa chen po na yod pa'i mkhan gyi yig tshang rnying pa na 'di ltar snang ste/ gdung rgyud rin
po che 'di dang por lha las chad/ de'ang thog mar gnam lha mched gsum byon pa'i che ba gnam lha spyi ring / bar pa gnam lha g.yu ring / chung ba gnam lha dbu se zhes bya'o/
/de rnams la mi rje zhus pas/ chung ba de mi yul du byon/ mi'i rje mdzad/ de la sras bzhi byung ste/se byi li spun bzhir grags so/ /de rnams kyis ldong rus chen bco
brgyad dang 'thabs skad/ de'i grogs la gnam lha g.yu ring byon/ldong rus chen bco brgyad btul nas bran du bkol skad do/ /'o na gdung rgyud 'di gang las 'dod na/ gnam lha
g.yu ring gis dmu'i bu mo dmu za ldem bu khab tu bzhes pa la sras bdun byung ste/ ma sangs spun bdun du grags so/ /gcen drug yab dang bdun lha yul du gshegs so/ /chung shos
des thog lha 'od chen gyi bu mo thog lcam 'ur mo bya ba khab tu bzhes pa'i sras thog tsha dpa' bo stag yin no/ /des

klu'i bu mo klu lcam bra ma khab tu bzhes pa'i sras klu tsha rta pa 'od chen/des mon bza' mtsho mo rgyal khab tu bzhes pa'i sras g.ya' dang spang gi mtshams su skyes pas de'i
ming g.ya' spang skyes bya bar btags so/ /des srin bu skya rengs khrag med bsad/ g.ya' 'brum si li ma phrogs te khab tu bzhes pas sras gcig skyes pa de srin po dang 'khon
pa'i bar du skyes pas/ de'i ming 'khon bar skyes bya bar btags pas de nas 'khon zhes bya ba grags so/ /des btsan za lcam bu khab tu bzhes pas sras gcig 'khrungs pa de
mthong ba tsam gyis yid 'phrog pa/ shin tu mdzes pa gcig byung bas/ 'di 'dra mi yul du dkon zer nas/ ming dkon pa rje gung stag tu btags so/ /de yab kyis yul gang bzang
lta bar btang bas/ stod gnyan rtse thar gyi ya chad la yul gyi dge brgyad tshang bar mthong ste/ de'ang mtsho rje mtsho ma ni zhing chu dang btung chur bzang ba/ zhing thang
chen dang thang chung ni khang pa dang zhing sar bzang ba/ nags rgun bu dang rgun dmug ni khang shing dang bud shing du bzang ba/ thar gyi ya chad ni gam 'brog dang rgyang
'brog tu bzang bar gzigs te yul de bzung ngo / /de'i dus su bod na sprul pa'i rgyal po khri srong lde btsan bzhugs pa'i sku ring la/ za hor gyi mkhan po zhi ba 'tsho
gdan drangs/de'i slob bu bod kyi btsun pa la snga ba sad mi mi bdun du grags pa yod/ rgan gsum gzhon gsum bar pa gcig dang bdun yod pa la/

bar pa rlangs khams pa su ga ta warma rakShi ta zhes bya ste/ bod skad du bde bar gshegs pa bsrung ba zhes bya/ dkon pa rje gung stag ni blo che zhing 'jig rten gyi bya ba
la mkhas pas rgyal po'i nang rje kha yun ring du byas/ de'i ming 'khon dpal po che zhes kyang grags so/ /des rlangs khams pa lo tstsha ba'i bu mo rlangs za sne chung ma bya
ba khab tu bzhes pa la/ sras gnyis byung ba'i che ba des dba' ye shes dbang po dang rang gi zhang po'i thad du rab tu byung ste/ 'khon klu'i dbang po bsrung ba zhes bya'o/
/'ga' zhig gis mkhan po zhi ba 'tsho yin la/ slob dpon rang gi zhang po yin zer ro/ /gang ltar yang lo tstsha ba gzhon gsum gyi nang nas thugs rab che ba/ 'khon na ga
itra rakShi ta zhes pa sngags dang mtshan nyid kyi yon tan phun sum tshogs pa mnga' bas/ de nas 'khon la grags pa chen po byung ba yin no/ /de'i gcung rdo rje rin po che
zhes bya ba/ 'ga' zhig gis 'khon klu'i dbang po skru mched bzhi byung bar bzhed nas/ che ba khri mdzes lha legs/ gnyis pa tshe la dbang phyug gsum pa klu'i dbang po/bzhi
pa tshe 'dzin/ de'i sras rdo rje rin chen yin par bzhed na'ang /'khon gyi yig tshang rnying pa na de min/ 'khon rdo rje rin po ches 'brogra 'dul gyi bu mo 'bro g.yang lon
skyid khab tu bzhes pa la/ sras 'bro tsha spun bdun byung ngo / /phu bo che ba des mang yul du byon pas/deng sang mang yul na 'khon mi mang po yod/ de 'og gung thang du

gshegs/ de 'og gad du gshegs pas de nab tsho dang spar tsho gnyis su yod do/ /de 'og gnyal du gshegs te/ gnyal lo ro na da lta yang 'khon mang du yod/ de 'og nyang ro dang
shab tu song ste/nyang shab kyi 'khon rnams yin no/ /de 'og grum pa g.ya' lung du byon pa yin/ tha chung pha yul du bzhugs/ ga stag grum par byon pa de mtshan shes rab yon
tan/ de la sras gnyis byung ba'i che ba de mkhan tshul khrims rgyal po/ chung ba khab so stag thog tu byon/der yang 'khon mang du 'phel/ yang 'khon shes rab yon tan la/sras
yon tan 'byung gnas/ de la tshul khrims rgyal po/ sku mched byung bar byas yod / yi ge rnying pa na 'di mi snang / mkhan chen tshul khrims rgyal po la sras gsum byung
ba'i bar pa de brdal chang tshang du byon/ che chung gnyis g.ya' lung du bzhugs pa la/ che ba 'khon gtsug tor shes rab la sras bdun byung ba dang / khu bo chung ba dang
bcas pas 'khon mo brgyad du grags pa g.ya' lung na yod/ sras bdun po'i lnga pa de 'khon dge skyabs/ des shab tu byon/ de la sras gnyis byung ba'i che ba dge mthong / chung
ba la shab stod kyi 'khon mi rnams gyes pa yin skad/ dge mthong gi sras 'khon bal po/ de'i sras shAkya blo gros/ de la sras gnyis byon pa'i che ba 'khon rog shes rab tshul
khrims zhes bya'o/ /de yan chad kyi 'khon rim par byon pa thams cad kyang sngags rnying ma ba yin/ 'khon rog

shes rab tshul khrims kyi gcung po ni 'khon dkon mchog rgyal po zhes bya ste/ shing pho khyi lo la sku 'khrungs/ de lta bu'i bla ma de la 'bro'i gson gshin byed pa'i gdan 'dren
byung bas byon/ nyi ma sbrel po'i bar ltad mo rtsed 'jo mang du byed pa'i nang nas/ sngags pa 'ga' zhig gis dbang phyug ma nyi shu rtsa brgyad kyi mgo gnyan rnams gyon/phyag
mtshan so sor byas/ ma mo ral pa can gyi rnga stabs dang bcas te 'chams pas/ de ga ltad mo che bas khrom thog yang des chod/ mar phebs dus bla mas gcen la 'di lta
bu 'da' zhes zhus pas/ gcen na re/ da sngags 'chol pa zhes bya ba'i dus byung ba yin/ da bod du rnying ma la grub mtshan nyid pa mi yong / rang re la yod pa kun rang re
dbang che bas/ a po rgad po'i da pe cha lha rten/ sngags kyi lag cha kun gter du sba/ nga ni na sa rgas/ khyod ni gzhon pa yin pas/gsang sngags gsar 'gyur zab mo yod 'dug
de mang mkhar na 'brog mi lo tstsha mkhas par yod 'dug pas de la slobs gsungs nas thams cad gter du sbas/ der chos skyong gi cho 'phrul byung nas/ phur pa'i chos skor ci
rigs dang / gtor ma'i cho ga seng ldeng gi phur pa bco lnga pa cha gnyis yod pa dang / dkar mo nyid kyis 'khon rog shes rab tshul khrims la zhal dngos su bstan nas mdzad
pa'i gtor chog la sogs rnams bton nas gcung la gnang / gdung rgyud kyi dus gtor ma chag par mdzad dgos so/ /bla ma 'di g.ya'

lung chu skyar yang ci rigs su bzhugs/ bra bo lung par dgon chung gcig btab nas lo 'ga' bzhugs te/ sa skya gog por yang grags so/ /de'i tshe ri rtse nas gzigs pas/ dpon po
ri'i ngos 'gram nas dkar po snum pa/ chu g.yas su 'bab pa/ bkra shis pa'i dge mtshan mang po gzigs nas/ dgon pa gcig der btab na sangs rgyas kyi bstan pa dang 'gro ba mang
po la phan par dgongs te/ jo bo gdong nag ma la zhus pas gnang / sa de'i bdag po zhang zhung gu ra ba dang / bande grong bzhi/ lha mi grong bdun du grags pa yod pa rnams
la 'dir dgon chung gcig byas na khyed rnams la gal ba med las che/ rin gcig 'jal byasapas/khong rnams na re/ rin ye mi 'tshal/ dgon pa mdzad par zhu zer ba la/ 'on kyang
grog phyis tshun chod 'di 'thad gsungs nas/rgod ma dkar mo gcig mo gos gcig nor bu'i phreng ba gcigakhrab gcig rnams kyis mgo byas pa'i rin bcal nas/ mon grog mar bcad/
'bal grog yar bcad bar bla ma la dbang bar byas so//bla ma dkon mchog rgyal po dgung lo bzhi bcu bzhes pa'i dus su/ chu mo glang gi lo la dpal ldan sa skya'i gdan sa 'gram
bting nas/ shar bla brang gi sa cha la bla brang gi mthil byas/ lcags ri rtsa brgyad du byas pa gcig yod do/ /de lta bu'i bla ma des bstan pa'i bya ba rgya cher mdzad/
dgung lo drug cu re dgu bzhes pa chu pho rta'i lo dbyug gu zla

ba'i tshes bcu bzhi la bde bar gshegs/ bla ma des gdan sa btab nas lo sum cu tham pa bzung / bla ma de la sras gcig 'khrungs pa sa skya chen po zhes grags/ de yang bla ma dkon
mchog rgyal po dgung lo nga dgu bzhes pa chu pho spre'u la gu ra ba'i sring mo jo mo zhang mo la bla ma kun dga' snying po 'khrungs te/ dus re zhig gsang nas yod pa la/
chen ma rdo rje phyug mos tshor nas/ mo na re/ nyid kyi gdung rgyud 'di 'chad du 'phangs pa yin/ zhang mo la sras yod pa de bdag la gsang ba ma legs kyang / da nyid la
sras yod pas chog bdag la nor mi dgos/ bu'i ma la nor dgos pa yin gsungs nas/ sa skya'i mdun gyi mchod zhing chen mo ma gtogs pa rnams zhang mo yum sras la gtad/ de nas
dgung lo bcu gcig lon pa la yab de bar gshegs te rtsis byas pas/ gshegs rdzong byed pa/phyi rten gyi 'gram 'ding ba/ gdan sa ba tshud pa rnams nyin gcig la grub na shul dang
phun sum tshogs pa yod zer/ yum na re/ nyid kyi yab dang lo tstsha ba 'brel ba'i chos 'di rdzun chung zer nas mnyes/yab kyi slob dpon yang lo tstsha ba yin pas/ nyid
kyang lo tstsha ba gcig la chos slob dgos shing / nyid chung bas 'o cag gis dgon pa mi zin/ gdan sa ba ri lo tstsha ba la gtad pa drag zer nas/ba ri ba g.yung mkhar mo na
yod pa spyan drangs te/ 'phrang brag dmar gnyis bsags nas chos 'khor byas pa/ phyi rten gyi 'gram

'ding / ba ri ba gdan sar 'don pa rnams nyin gcig la byas te/sman zhing chen mo ma gtogs gzhis rten bla ma ba ri ba la gtad do/ /bla ma'i zhal nas khyod jo sras kyi bu la slob
gnyer byed dgos pa yin/de la shes rab dgos pas/ de'i lha 'phags pa 'jam dpal yin/a ra pa tsa 'di sgrubs gsungs nas bsgrubs pas zla ba drug na grub ste/'jam dbyangs kyi
zhal gzigs shing / de'i sgrub khang 'jam dpal brag khung du grags pa/ bla brang shar gyi dkyil na yod / de nas dgung lo bcu gnyis lon pa'i dus su rong ngur mig du byon
pas/brang ti ba'i grwa pa rnams tshogs tshar nas brang khang med pas/ srang kha phugs rdugs gcig tu phyar ba'i yol ba bcad nas bzhugs pa'i khang mdzes gcig na yar 'brog kho
pe ba'i grwa pa gcig la 'bum pa sme ba nag po byung ba la nad g.yog med pas ma bzod nas nad g.yog mdzad pas de phan te bla ma la gos te snyun/ de tsa na sa skya na a po
phag ston bya ba'i mig mthong mkhan po gcig snga dro nyi ma la thon nas bsdad tsa na/ shar phyogs nas bra chung kong ka na yar rta gro bo zhon/ zhwa thang khu chal thabs
chag phod kha chen po can gcig lcags yob g.yo/ga gin/ sa skya'i thad kar rta kha sgyur/ kun dga' snying po na yin yod/ khyed sa skya ba tsho ci mol ba yin zer ba gcig byung
ste/ de'i lo rgyus bsnyad pas/ a po zer ba bzhin yong pa gcig yod/ phal cher bden co yod zer/ de'i dgong mo bang chen

pas slebs/ ma gcig gi kun dga' snying po ma shi na rung / shi na nga la'ang sa skyar 'khor rgyu med bsam na/ gcong 'khrul byas nas gser la sogs pa mang po khyer nas byon/ mjal
ba dang sku na gzhon pa dang / thag ring du bsnyun pas bshums pas/ yum na re/ pha jo sras kyi bu bya ba ba snying rus dgos pa yin/ snying rus kyi tshu ga'am/ khyod dge
'dun mang po rgya mtsho lta bu'i gseb tu shi na rang legs pa yin te zer nas shed bcad skad/ bla ma 'dis bla ma mang du sten zhing / khyad par bla ma se mkhar chung pa 'di
bla ma dgon pa par rigs na'ang yi ge rnying pa na se mkhar chung pa bya ba snangla chos dang gdams ngag mang du zhus shing / khyad par mgon po'i sgrub thabs rjes gnang
dang bcas ba gnang nas/ de'i rten du dar nag dang / lcags kyi rdo rje rtse dgu pa gcig dang bcas te/ mgon po la mi la zer ba skad/ da nga rgas pas khyod mi dgos/ khyod rang
'khon sa skya pa'i rjes la song shig zer nas brdzangs/ bla ma 'di nyid kyis dgung lo nyi shu pa nas drug cu rtsa bdun gyi bar gdan sa lo zhe brgyad bzung nas/ sa pho
stag gi lo tha skar gyi zla ba'i dkar phyogwas kyi tshes bcu'i tshe dpa' bo dang rnal 'byor ma'i tshogs kyis bsus te g.yas ru skya bo kha gdangs su zhi bar gshegs la/ de
lta bu'i bla ma de la rigs kyi sras bzhi 'khrungs te jo mo che chung gnyis bzhugs pa las/ chung shos jo lcam phur mu bya ba la gcen kun

dga' 'bar 'khrungs te/ de nyid gzhon nu la rgya gar du byon/ ma ga tar slob gnyer mdzad/ rig pa'i gnas lnga la mkhas par gyur nas bod du byon par grabs byas pa'i thog tu tshad
pa'i snyung gzhi byung nas dgung lo nyi shu rtsa gnyis pa la ma ga ta nyid du sku gshegs so/ /jo mo che ba tsha mo rong pa'i jo yin pa ma gcig 'od sgron bya ba la sras
gsum 'khrungs pa'i che ba de slob dpon rin po che bsod nams rtse mo zhes bya ste/ de nyid yab dgung lo nga gcig bzhes pa'i dus chu pho khyi lo la sku 'khrungs shing / gcung
la gdan sa'i mthil zhugs gtad de/ dgung lo bzhi bcu zhe gcig pa chu pho stag gi lo smal po zla ba'i tshes bcu gcig la bde bar gshegs so/ /'di mi thub zla ba'i sprul
par grags so/ /de'i gcung rje btsun grags pa rgyal mtshan yab dgung lo nga drug bzhes pa mes mo yos la 'khrungs/ sku che ba'i yon tan bsam gyis mi khyab pa rnams chos rje
pas mdzad pa'i rnam thar nas ston la/ phyag rjes dbu rtse rnying ma bzhengs/ gdan sa ni lo nyer drug pa nas bdun cu'i bar lo zhe lnga mdzad nas/ bdun cu pa me pho byi ba'i
khra zla ba'i tshes bcu gnyis la bde ba can du gshegs so/ /de'i gcung dpal chen 'od po ni yab dgung lo nga dgu pa lcags pho rta lo'i smin drug zla ba'i nyer lnga la 'khrungs
te/ dgung lo nga bzhi pa chu mo phag gi lo zla ba lnga pa'i tshes nyer gcig la bde bar gshegs so/ /bla ma dpal chen 'od po de nyid la sras gnyis ma gcig gar phu ma
nyi

khri lcam bya ba la 'khrungs te/ che ba de chos rje sa skya pa NDi tazhes grags te/ mtshan kun dga' rgyal mtshan dpal bzang po bya ba yin no/ /de nyid yab dgung lo so gsum
bzhes pa chu pho stag gi lo khra zla ba'i tshes nyer drug la 'khrungs shing / de yum gyi lhums su bzhugs pa'i dus su/ klu'i rgyal po rin po che'i rgyan ltar mi bzod pa gcig
khyod la gnas g.yor zer ba yum la rmis shing / lhums su bzhugs pa na yum la ting nge 'dzin bzang po skyes/ sku bltams pa na bar snang 'od kyis khengs pa dang / bltams
nas gog shes tsa na snga ma'i bag chags sad pas/ sam tri ta'i skad smra ba byung /bo dong rin po che la sogs dag pa'i gdul bya 'ga' zhig gis 'jam dbyangs dang dbyer med par
mthong zhing / nges pa rnyed la/gzhan yang gsang ba'i gnas ltar mi mngon pa dang / dbu'i gtsug tor gsal por 'phags pa dang / smin mtshams kyi mdzod spu dung ltar g.yas
su 'khyil ba yon tan mang dang ldan no/ /mngon par shes pa yang mnga' ste/ byang ngos su byon pa'i dus su/ shing mo sbrul gyi lo ston zla 'bring po shar ba dang / phyags
phebs nas grongs pa'i lo gcig gi gong lcags pho khyi'i ston zla tha chung shar ba'i tshe/drung na 'dug pa 'ga' zhig la/ lcags phag la zhing gzhan du gshegs zer ba thog tu
phebs gsungs/ de lta bu'i bla ma des bzhi thog gzim khang btab/ shing pho 'brug la hor yul du byon/ spyir

dgung lo so drug pa nas bdun cu'i bar la gdan sa lo so lnga mdzad nas/ dgung lo bdun cu pa lcags mo phag gi lo smal po zla ba'i tshes bcu'i dus/ lha dang rig pa 'dzin pa dpa'
bo mkha' 'gro'i bsu ba dang / ngo mtshar ba'i ltas dpag tu med pa dang bcas te byang ngos sprul pa sde'i lha khang du bde bar gshegs so/ /bla ma de'i gcung bsod nams rgyal
mtshan yab dgung lo so lnga bzhes pa'i dus shing pho 'brug la sku bltams nas/ nag po chen po lcam dral bran du 'khol zhing mthu rtsal yang che bar grags te/ de'i dus
na la stod nas nyang tsha shri gshed ces bya ba'i gyad rtsal che bar grags pa des rtsal 'dor yong pas ma thub par/ ngo mtshar ba'i gtam rgyud mang du grags shing / las thabs
su dgon pa'i lcags ri yang 'dis mdzad/ mon grog la 'obs g.yon byed/ 'bal grog la 'obs g.yas byed/ sa dkar po khong du bcug nas/ dpon po ri la byang byed/ kha'u gtsang
po la lho byed gsung ba la/ bgres po kun na re/ de tsam brang khang gis mi khengs pas/ 'tsham pa cig mdzad par zhu zer ba la/ khyed rnams de tsam zhu ba nan che na/ re
zhig nga rang gi mda' rgyang gru bzhi gcig byed gsungs nas/ zhing mo che'i steng nas byang du mda' 'phangs/ des slebs pa man chad la mdzad nas/ dus phyis chu lho la ya nga
byed gsungs nas dgung lo lnga bcu nga drug bzhes pa'i dus sa mo phag rgyal gyi zla ba'i tshes nyer gnyis la stod ldog gi phag

ri ru sku gshegs so/ /bla ma de la rigs kyi sras lcam sring brgyad 'khrungs pa las/ ma gcig kun skyid la gnyis 'khrungs pa'i che ba de bla ma 'phags pa blo gros rgyal mtshan
dpal bzang po zhes bgyi ste/bla ma 'di yab dgung lo nga gnyis bzhes pa'i dus shing mo lug gi lo zla ba gsum pa'i tshes drug la sku bltams te/ dgung lo gsum pa la sgrub
thabs mtsho skyes thugs la gsungs pas kun gyi ya mtshan du 'dzin te/ 'di ni nges par 'phags pa'o zhes phyogs kun tu grags pas/ de tshur bcad 'phags pa'o zhes mtshan du grags
so zhes rnam thar las bshad kyang / 'ga' zhig na re/ 'di'i dus su chos rje sa skya pa jo bo shAkya mgon gyis gdan drangs nas yar lung du byon/smon 'gro na chos gsung
gi yod pa'i skabs su/ ma gcig kun skyid la sras 'khrungs zhes pa'i gtam snyan skyel ma slebs pas/ chos rje pa'i gsung gis de shin tu legs/ de gzhan las khyad par du 'phags
pa gcig yod par 'dug pas ming 'phags pa lug skyes bya bar thogs shog bar chad mi 'byung bar bya ba'i phyir gtor ma gcig 'dzugs dgos pa de/ klu mes kyi gnas yin pas thang
po cher byed gsungs nas/ thang po che'i dbu rtse rnying mar gtor ma gtsugs pa de dus phyis bar du yod do/ /de nas bla ma 'phags pa dgung lo bcu lon pa shing pho 'brug gi
lo la chos rje pa'i phyag phyir byang ngos su byon pa'i lam du zul phur nam za 'phrod gsol la slob dpon zhus/ dge tshul

mdzad/ chos rje pa gshegs rting / 'phags pa dgung lo bcu dgu bzhes pa glang gi lo la/ se chen rgyal po rgyal bur bzhugs pa dang lu pa shan zhes pa'i sa char mjal bas shin tu
dad nas/ byang ngos rgyal bu mong gu du la sa skya pa 'dod gsungs nas/ se chen gyi bla mchod mdzad/ de nas dgung lo nyi shu rtsa gcig bzhes pa shing mo yos lo la hor dang
rgya'i so mtshams the le bya bar bsnyen rdzogs mdzad/mkhan po grags pa seng ge/ slob dpon jo dan/ byang thang ba bsod rgyal/ gsang ston yar lung pa lasdgung lo nyi shu
rtsa drug lon pa lcags pho spre'u'i lo la se chen rgyal sar thon nas rgyal po chen po'i bla mar gyur to/ /denas shing mo glang gi lo la dgung lo sum cu rtsa gcig la dbus
gtsang du byon zer ba dam pa kun dga' grags kyis byas pa'i yi ge na yod/ jog po 'chad kha ba'i zhus lan na chos rgyal dgung lo so gsum pa me mo yos bu'i lo smin drug zla
ba'i tshes bco lnga'i dgong mo 'dam du phyags phebs bya ba 'dug gang ltar yang sngar chos kyi bka' lung ma gsan pa dang / dpon chen shAkya bzang pos gdan drangs nas byon
pa yin/ ge re lha khang du phyags phebs pa'i dus su/ bla ma'i gsung gis mi la nye gnas go chod byung 'dug ste gsung ba dpon chen pas rgyab nas thos te/ sems thog tu shin
tu lci bar byung bas de ma thag ge re lha khang gi phyi skor gyi thig chod blangs nas lha khang chen mo'i mthong kha dang mnyam par byas nas

brtsigs pa yin no/ /de nas sbrul lo la gong du byon/ lo bdun bzhugs nas rting la dpon chen kun dga' bzang pos bo du gdan drangs/ yar lam ren po che ston tshul gyis g.yo 'bas
phang thor gin ba lang de gong sogs gnas gzhi stong rtsa brgyad phul/ da lta phyis gzhis pas kha 'jug pa rnams yin me pho byi ba lor gdan sa chen por phyags phebs/ me mo
glang lo la chu mig chos 'khor mdzad/ stag lo la thugs dam bka' 'gyur bzhengs/ mdor na de lta bu'i bla ma dam pa 'di bsod nams can gyi se chen rgyal po dang yon mchod du
'brel/ skad ris mi gcig pa'i rgyal khams mang po la bstan pa rin po che dar zhing rgyas par mdzad/ khyad par du bod dang bstan 'dzin rnams kyi shed skyed/ 'di nas bzung
ti shrI gu shrI la sogs pa'i mtshan rim par thob nas/ gdung rgyud rin bo che 'di bstan 'dzin dang bod khams yongs la bka' drin che ba'i rgyu mtshan/mu tig 'ja' sa rim pas
mgo byas/ gdan sa chen po na yod pa'i bstan pa shed skyed kyii 'ja' sa rnams la gsal/ de ltar chos rje gshegs nas bla ma 'dis chos kyi rgyal srid lo nyi shu rtsa dgu'i
bar du bskyangs te/ dgung lo bzhi bcu rtsa drug bzhes pa lcags pho 'brug gi lo smal po zla ba'i nyer gnyis snga dro ngo mtshar ltas du ma dang bcas te dpal ldan sa skya'i
lha khang bla brang gi gzim khang du bde bar gshegs so/ /bla ma 'di'i mdzad spyod dang gsan yig bstan pa'i

bdag po mdzad tshul rnam thar yod pa las shes par bya'o/ /bla ma 'di'i gcung slob dpon phyag na rdo rje yab dgung lo nga drug bzhes pa'i dus su sa mo phag gi lo la sku 'khrungs
shing / bla ma chos rje pa'i phyag phyi la byang ngos su byon/ de dus go dan gyis hor chas su'ang bcug zer 'phags pa'i phyag phyir rgya yul du'ang byon/ sems canashi
gsos thogs gtugs med par mdzad/ yang se chenargyal pos bod spyi shes su bcug nas ming dam kha byon/ gdung rgyud 'dzin du bcug nas dpon mo me gan dun gnang zer 'di nyid nges
par rdo rje 'chang gi sprul pa yin parabyed/ slob dpon 'di nyid dgung lo nyi shu rtsa drug pa'i dus me mo yos bu'i lo zla ba bdun pa'i tshes gnyis la dpe khang gzim khang
du bde bar gshegs so/ /ma gcig jo 'bro la lcam sring gnyis 'khrungs pa'i slob dpon rin chen rgyal mtshan ni yab slob dpon bsod rgyal dgung lo nga lnga bzhes pa sa pho
khyi la sku 'khrungs/ rgyud lung ma kun: =man? ngag du ma mkhyen nas ti shri la sogs pa'i ming byin pa med kyang/ bla ma 'phags pa bod du byon pa'i shul du se chen gyi
bla mchod bla ma'i gdan sa lta bur mdzad zersa'i bdag po rgyal po chen po'i bla mchod mdzad cing / dgung lo bzhi bcu zhe gnyis bzhes pa'i dus su sa mo yos bu'i lo zla ba
gsum pa'i tshes bcu la shing kun du sku gshegs shing / de nyid na sku 'bum yang yod do/ /bla ma de nyid la yum gcig pa'i lcam mo slob dpon ma 'od

zer 'bum 'khrungs so/ /yang ma gcig rdo rje ldan la bla ma ye shes 'byung gnas gcig bu 'khrungs pa ni yab slob dpon bsod nams rgyal mtshan dgung lo nga lnga bzhes pa'i dus
su sa pho khyi la sku 'khrungs te/ slob dpon rin chen dang dgung lo gcig yin/ bla ma 'di sharal zur du bzhugs pas mkhan po shar la zur par gragsyon tan phun sum tshogs pa
dang ldan zhing / rgyal bu hu dkar che'i bla ma mdzad nas dgung lo so bdun bzhes pa'i dus shing pho khyi lo zla ba bcu gcig pa'i tshes bcu bzhi la ljang yul du gshegs so/
/slob dpon bsod nams kyi jo mo gung thang btsad po'i sras mo lha gcig mdzes ma bya ba la slob dpon ma bsod nams 'bum dang / slob dpon ma nyi ma 'bum gnyis 'khrungs so/
/slob dpon ma bsod nams 'bum btsun ma yin/ jo mo gling btab te btsun ma'i sde btsugs so/ /yang slob dpon bsod nams kyi jo mo jo lcam hor mo bya ba la slob dpon ma rin chen
'byung gnas 'khrungs so/ /slob dpon phyag na la sras gcig byung ste/ ma gcig mkha' 'gro 'bum bya ba la slob dpon phyag na bde bar gshegs nas zla ba drug song rting sa pho
'brug gi lo zla ba dang po la bdag nyid chen po ngharma pA la rakShi ta sku 'khrungs te/bla ma 'di dgung lo bcu bzhi pa la se chen rgyal po'i drung du byon zhing /bla
ma 'phags pa gshegs pa'i rjes su 'ga' zhig na re ti shri'i ming byin zer/ gang ltar na'ang bla ma 'phags pa'i gdung ring bsrel

bzhugs pa'i nang rten shel gyi mchod rten chen po mdzad/ de bzhugs pa'i gtsug lag khang me tog ra ba'i sde chen po bzhengs/ der lo lnga tsam bzhugs nas/ slar bod du byon pa'i
thad du mdo khams su phebs/ bla ma 'di nyid kyis dgung lo bcu bzhi nas nyi shu'i bar gdan sa lo bdun mdzad de dgung lo nyi shu pa me mo phag gi lo smal po zla ba'i tshes
bco brgyad la ngo mtshar ba'i ltas du ma dang bcas mdo khams tre maNDal du bde bar gshegs so/ /bla ma 'di'i sras ngharma bha tra zhes bya ba jo mo stag 'bum la 'khrungs
te gzhon nu la grongs skad do/ /bla ma ye shes 'byung gnas la sras gcig 'khrungs te/ bdag nyid chen po bzang po dpal zhes bgyi/ de nyid yab bla ma ye shes 'byung gnas dgung
lo nyer lnga bzhes pa'i dus su chu pho khyi lo la ma gcig khas smad pa'i jo mo gcig la 'khrungs pa yin te skyes stobs kyi thugs rab phun sum tshogs pa mnga' yang / smon
lam gyi dbang gis gzhon nudgung lo bco brgyad ba la nas gong du byon te/slob gnyer la sogs pa cher mdzad rgyu ma byung la/ gong ma'i lung gis bla ma 'phags pa la dbon
po gzhan mi 'dug pas/ gdung rgyud spel du chug gsungs/ ma gcig khab tu bzhes te lha khang bla brang du bzhugsslar dbus gtsang du byon nas yab mes kyi chos lugs dri ma med
pa rnams gsan sbyong mdzad de/ bsnyen par rdzogs pa'i mtshan don yod rgyal mtshan dpal bzang po zhes bgyi la

rting du bu yan rgyal po'i lung gis bzhi thog tu bskos/ bla ma nyid kyis dgung lo bzhi bcu zhe lnga nas re gsum pa'i bar lo bcu dgu gdan sa mdzad nas/ re gsum pa shing pho
byi ba la bzhi thog gzim khang du sku gshegs so/ /bla ma 'di la rigs kyi sras bcu gnyis sras mo gnyis te bcu bzhi 'khrungs so/ /thog mar gong du bzhugs pa'i dus su/ slob
dpon bsod nams bzang po dbang 'dir gzhon nu'i dus su byang ngos su chang gu'i gung gi ming thob] rtsing la gi gan rgyal pos sras co un bha gan gnang / dbang gi ming byin
nas bod du byon pas mdo khams su 'dasdang / de nyid dang yum gcig pa'i sras mo gcig 'khrungs skad do/ /slar gdan sar phyags phebs nas ma gcig mang gar ma la bla ma chen po
kun dga' blo gros rgyal mtshan dpal bzang po yab dgung lo so brgyad bzhes pa'i sa mo phag gi lo la 'khrungs te/ rnam thar rgya'i yig tshang na/ bla ma dang rgyal po gang
byon pa thams cad la mdzad spyod 'phral la yi ger 'debs pas/ de'i lugs bzhin bltas na bla ma 'di dang bla ma 'phags pa gnyis mtshungs zhes thos la/ de lta bu'i bla ma dgung
lo nyi shu rtsa dgu bzhes pa'i dus me mo yos la me tog ra ba'i sde chenapor bde bar gshegs so/ /bla ma bdag nyid chen po'i btsun mo ma gcig nam mkha' rgyal mo bya ba
la sras gsum 'khrungs pa'i che ba de la bla ma mkhas btsun chen po nam mkha' legs pa'i blo gros rgyal mtshan dpal bzang

po zhes bgyi la/ 'di nyid yab dgung lo zhe bzhi bzhes pa'i dus su shing mo sbrul gyi lo la 'khrungs te/ bla ma 'di nyid kyis dgung lo nyi shu rtsa gcig nas so dgu bzhes pa'i
bar gdan sa lo bcu dgu mdzad nas/ dgung lo so dgu bzhes pa'i dus chu mo lug gi lo zla ba dgu pa'i tshes brgyad la bzhi thog gzim khang du bde bar gshegs so/ /bla ma 'di'i
gcung che ba de gzhon nu la gshegs zhes thos so/ /gcung chung ba de slob dpon chen po nam mkha' rgyal mtshan dpal bzang po zhes bgyi ste/ 'di nyid kyis kyang yab kyi chos
lugs rnams snga mo nas khong du tshud nas gong du byon/ rgyal po chen po'i ye mun the murbla mchod kyi rgan pa ti shri'i mtshan gsol nas bstan pa'i bdag po mdzad de/
me tog ra ba'i sde chen por bde bar gshegs so/ /bla ma 'di'i gcung bla ma chen po ti shri kun dga' rgyal mtshan dpal bzang po zer te/ bla ma 'di nyid yab dgung lo zhe dgu
bzhes pa'i dus su lcags pho khyi lo la sku 'khrungs so/ /'di nyid gzhon nu nas yab kyi chos thams cad la shin tu mkhas par grags shing / khyad par rgyas pa'i bstan bcos
tshad ma rnam 'grel smra ba'i mchog tu grags te/ 'dis ye mun the mur pa pu chang gu'i gung gi ming thob/ 'ja' yan rgyal po dang / rin chen dpal rgyal po/ tho gan the mur
rgyal po gsum gyi ring la ti shri mdzaddgung lo bzhi bcu zhe dgu la pho brang chen po shang mdor bde bar

gshegs so/ /bdag nyid chen po'i btsun mo red mda' ma lha gcig nyi ma rin chen zhes bya ba la lcam sring gsum 'khrungs pa'i che ba de gzhon nu la bde bar gshegs so/ /de'i 'og
ma slob dpon ma kun dga' 'bum 'khrungs so/ /chung ba de la slob dpon chen po dbang kun dga' legs pa'i rgyal mtshan dpal bzang po zhes bgyi ste/'di nyid yab dgung lo zhe
bdun bzhes pa'i dus sa pho spre'u lo la sku 'khrungs nas/ dgung lo nyi shu bzhes pa'i dus me pho byi ba lo la srad kyi sa cha klub tu gshegs so/ /bdag nyid chen po'i btsun
mo zha lu ba ma gcig gzhon nu 'bum zhes bgyi la/ sras gsum 'khrungs pa'i che ba de la slob dpon chen po ta'i dben gu shri kun dga' nyi ma rgyal mtshan dpal bzang po zhes
bgyi ste/ rgyal po'i bla mchod mdzad/ta'i dben gu shri'i mtshan gsol/ chu pho khyi lo la pho brang chen por ngo mtshar ba'i mdzad pa du ma bcas te bde bar gshegs so zhes
grag go /bla ma de'i gcung bla ma dam pa don yod rgyal mtshan dpal bzang po zhes bgyi ste/ bla ma 'di nyid yab dgung lo zhe dgu bzhes pa'i dus lcags pho khyi lo la 'khrungs
so/ /de lta bu'i bla ma 'di ni nges par 'jam dpal dbyangs yin te/ gdul bya dag pa 'ga' res 'jam dbyangs seng ge la chibs pa dngos su mthong zhes grags la/ dgung lo
so lnga bzhes pa'i dus shing pho spre'u'i lo zla ba lnga pa'i tshes bcu gcig la ngo mtshar ba'i ltas du ma dang bcas nam mkha'i

khams 'ja' kha dog lnga'i gur khyim khyad par du 'phags pa sngar sus kyang mthong ma myong ba'i bkod pa dang / me tog kha dog sna lnga'i char skye bo thams cad kyi mthun snang
du kha ba bab pa tsam/ gdan sa chen po dang / gzhan yang bla ma dam pa 'di gar bzhugs pa'i sa cha dang /chos gsung pa thams cad du'ang dus gcig tu 'bab pa la sogs pa
khyad du 'phags pa'i ltas du ma dang bcas nas rin chen sgang gong ma'i gzim khang du bde bar gshegs so/ /bla ma 'di'i gcung bla ma dam pa bsod nams rgyal mtshan dpal bzang
po ni chu pho byi ba'i lo la ngo mtshar ba'i ltas du ma dang bcas te zha lu khang gsar du sku 'khrungs shing / dgung lo bcu bdun pa la thar par gshegs nas 'dzam bu'i gling
'dir thub pa'i bstan pa ches gsal bar mdzad pa'i tshul rnams mdo khams kyi char skyes pa chos rje rin po che nyid dang / mkhan chen phyogs las rnam par rgyal ba'i rjes
su bzung nas/ sde snod kyi don rtogs shing / khyad par du byams pa dang 'brel ba'i chos sde nyi shu la blo gros yangs pas/ byams chos pa zhes yongs su grags pas/ drung
nyid du zhal ta zhus te/ sgro skur dang bral bar bris pa'i rnam thar nas ston la/ de lta bu'i 'jig rten gsum gyi 'dren pa dam pa de nyid dgung lo drug cu rtsa bzhi'i steng
du shing mo yos kyi lo chu stod zla pa'i yar ngo'i tshes bcu la dpal bsam yas lhun gyis grub pa'i chos sde chen po/ mkhan po bo dhi sa twa la sogs lo paN mang pos

bsten pa'i gnas khyad par can du bde bar gshegs pa yin te/ bde bar gshegs pa'i bstan pa yang / dang po gang nas dar ba'i sa nas nub par 'gyur ces zer ba dang mthun par snang
ngo / /bla ma'i bla ma dam pa khyod kyis chos rnams kun gyi bcud phyung nas/ /dus mang dag tu lan mang ston pas 'gro ba gzhan tshim pa yi thugs rje can/ /mkhas pa'i mkhas
pa khyod zhabs bsten pas mkhas gzhan smin nas 'gro ba yi/ /'dren pa'i 'dren pa mchog gi 'byung gnas gcig pu de ni gang du gshegs/ /srid pa'i 'ching ba kun las grol kyang
srid par bde legs 'byung ba'i gzhi/ /chos kun rang bzhin gcig par rtogs kyang chos rnams gdul bya'i blo bzhin ston/ /dag pa'i zhing du sngon nas gshegs kyang dag min 'gro
ba 'dren pa de/ /skye 'chi'i yul las kun nas 'das kyang skye rgu'i blo ngor mya ngan 'das/ /ston pa'i bstan pa nges pa'i don du lnga stong gnas zhes gsungs pa'ang rdzun/
/gnas par nges na gangs can ljongs 'dir khyod dang mnyam du nub 'di ci/ /'phongs pa rnams kyi mgon du gyur ces zhal gyis bzhes zhes 'khums pa'ang rdzun/ /'phongs pa skyob
na gangs can 'di las dman pa'i gang zag su zhig mchis/ /skal pa med na de tshe khyod kyis de nyid lhag par ci mi skyob/ /skal ldan 'gro ba bde bar gnas la khyod kyis
thugs rjes ci zhig 'tshal/ /'gro ba 'di dag 'dren pa khyod gyis spangs ma thag tu sngon med pa'i/ /du kha rgyu 'bras mang pos

dkrigs nas shin tu nyams thag gyur pa'i tshul/ /dus ngan skye bo'i blo yul du'ang byar mi rung ba gsar bu yi/ /chos lugs mang po sa 'dzin ngos 'di rab tu g.yos pa'i tshul mthong
nas/ /shes bya'i dkyil 'khor chen po skyengs nas gnas skabs gzhan du bros pa snyam/ /ci phyir zhe na shes bya'i gnas lugs phal cher zhig pa'i tshul 'dis so/ /khyod
sku lta ba'i skal ba med kyang khyod kyi phrin las rnam mang po/ /bstan pa'i rtsa lag mchog tu gyur pa'i bstan 'dzin mdzad pa mtha' las pas//bdag sogs 'khor bar lhung ba'i
rgyu rkyen bdag 'dzin ri bo cher snyil 'tshal/ /dam pa khyod las mgon gzhan ma mchis dam pa khyod kyis da dung skyongs/ /bla ma bdag nyid chen po bzang po dpal gyi sras
rnams la sras ji ltar 'khrungs she na/ gong du slob dpon chen po bsod nams bzang po dbang la sras gcig sras mo bud dha gan zhes bya ba la shing pho byi ba lo la 'khrungs
pa rab tu byung nas/ slob dpon chen po rad Na zhes grags shing / kon dhing gu shrI'i mtshan thob/ dgung lo nyi shu rtsa lnga la pho brang chen por zhi bar gshegs so/ /bla
ma chen po ti shri kun dga' rgyal mtshan dpal bzang po bsnyen rdzogs ma mdzad gong du sras gcig 'khrungs pa la/ ma gcig byang pa mo la slob dpon chen po chos kyi rgyal
mtshan dpal bzang po chu pho spre'u'i lo la sku 'khrungs/chang gu'i gung gi mtshan thob/ rting la gong du byon/ thung ming shi skyo'i ta dben gu shrI'i mtshan thob/ bla chen
pa sku gshegs pa'i rjes

su/ gong du byon pas lam du sku gshegs/ bla ma kun spangs pa'i lcam mo la slob dpon chen po blo gros rgyal mtshan dpal bzang po chu pho spre'u'i lo la 'khrungs pa la/ bla ma
'phags pa'i go sa gu shrI'i mtshan byin nas bzhi thog bzung / slob dpon chen po kun dga' legs pa'i rgyal mtshan dbang la sras lcam sring bzhi 'khrungs pa la/ dbang gi btsun
mo gung thang khab pa'i lha gcig kun skyong rgyal mo bya ba la slob dpon ma bsod nams 'bum 'khrungs so/ /ma gcig pa'i dpon mo dge 'dun 'bum zhes bya ba la sras gsum
'khrungs pa'i che ba der slob dpon chen po bsod nams blo gros rgyal mtshan dpal bzang po zhes bgyi ste/ 'di nyid yab dgung lo rtsa lnga bzhes pa'i dus su chu pho sbre'u'i
lo la sku 'khrungs te/ gong ma'i bla mchod gyi rgan pa ti shrI'i mtshan bod nas gsol te/ rgya yul du byon/ dgung lo sum cu rtsa gcig bzhes pa stag gi lo la me tog ra bar
gshegs/ de'i gcung bar pa de mtshan ma gsol gong du gzhon nu la gshegs/ de'i gcung slob dpon chen po grags pa rgyal mtshan dpal bzang po me pho byi ba lo la sku 'khrungs
te/ gong mas thugs la btags nas dbang gi mtshan dam kha byin/ nyi ma nub phyogs shes su bcug pa yin/ dgung lo bzhi bcu rtsa gcig bzhes pa me pho 'brug gi lo la stag tshang
rdzong khar gshegs so/ /drung mkhas btsun chen po'i sras bla ma kun dga' rin chen rgyal mtshan dpal bzang po bas gtso mdzad/ da lta zhal

bzhugs rnams 'dir ma bris so/ /gdung rgyud rnams kyi rnam thar tho tsam 'di/ gdan sa chen po na rnam thar rgyas pa po ti gcig tsam yod 'dug pa'i nang nas gal che ba rnams zin
bris su bris pa'o/ /sa'i bdag po rgyal po chen po'i bla ma ti shri rim pa ni/ bla ma chos kyi rgyal po/ de'i rjes su shar pa'i bla ma dus 'khor ye shes rin chen/ de'i
rjes su khang gsar chen mo ba'i ti shri grags pa 'od zer/ 'di gsum gyis se chen rgyal po'i bla ma mdzad/ de'i rjes su 'jam dbyangs rin chen rgyal mtshan ti shri/ de'i rjes
ti shri sangs rgyas dpal/de'i rjes su bla chen kun blo/ de'i rjes su bla ma kun dga' legs pa'i 'byung gnas ti shri/ de'i rjes su bla ma rin chen grags ti shri/de'i rjes
su bla ma chen po kun dga' rgyal mtshan dpal bzang po ti shri/de'i rjes su bla ma chen po bsod nams blo gros ti shri'o/ /dpal ldan sa skya pa'i go sa chen por bzhugs pa'i
gdan sa'i rim pa ni/ 'khon ston dkon mchog rgyal pos chu mo glang lo la dpal ldan sa skya'i dgon pa btab nas chu pho rta'i bar lo sum cu gdan sa mdzad/ de'i rjes su ba
ri bas chu mo lug gi lo nas lcags pho stag gi bar lo brgyad gdan sa mdzad/ de'i rjes su sa chen pas lcags mo yos nas sa pho stag gi bar lo bzhi bcu rtsa brgyad gdan sa mdzad
/ de rjes slob dpon rin po ches sa mo yos nas lcags mo yos kyi bar lo bcu gsum gdan sa mdzad/ de rjes rje btsun chen pos chu pho 'brug gi lo nas

me pho byi ba'i lo bar lo bzhi bcu rtsa lnga gdan sa mdzad/ de rjes chos rje pas me mo glang nas shi pho 'brug gi bar lo nyi shu rtsa brgyad sa skya'i gdan sar bzhugs nas hor
yul du gdan bteg ste byon/shing mo sbrul nas lo bcu gsum gyi bar du dkar shAkya grags kyis bla chos bshad pa yin zer/ de rjes bla ma 'phags pas sa pho rta nas lcags pho
'brug gi lo'i bar lo nyi shu rtsa gsum gyi ring la ti shri dang sa skya'i bla chos sbrags pa yin/ de rjes bdag nyid chen po ngharma pA las lcags mo sbrul nas me mo phag
gi bar lo bdun gdan sa mdzad/ de rjes 'jam dbyangs rin chen rgyal mtshan gyis sa pho byi ba'i lo nas shing mo sbrul gyi bar lo bco brgyad gdan sa mdzad/ de rjes bla ma bdag
nyid chen pos me pho rta'i lo nas shing pho byi ba'i bar lo bcu dgu gdan sa mdzad/ de rjes bla ma mkhas btsun chen pos shing mo glang gi lo nas chu mo lug gi bar lo bcu
dgu gdan sa mdzad/ de rjes 'jam dbyangs don yod rgyal mtshan dpal bzang po ti shri/ de rjes bsod nams rgyal mtshan dpal bzang po/ de rjes ta dben blo gros rgyal mtshan/
de rjes drung kun rin pa da lta bzhugs pa'o/ /drung mkhas btsun pa zhi bar gshegs pa'i phyi lo shing pho spre'u'i lo nas du gcig gi shing mo yos lo de yar bcad la lo sum
cu rtsa gnyis thal te/ de ltar na dpal ldan sa skya'i dgon pa btab nas chos rje rin chen bsod nams rgyal mtshan dpal bzang po gzhan don la gshegs pa shing mo

yos kyi lo mar bcad la mi lo sum brgya dang gsum song bar rig par bya'o/ /chos rje pas gdan sa lo sum cu rtsa lnga zhes sogs bshad pa ni gdung rgyud kyi rnam thar gyi skabs
su gdung rgyud rkyang pa bgrangs pa'i rnam bzhag yin la/ 'dir dpal ldan sa skya'i gdan sa mdzad tshul gyi skabs su/ dkar shAkya grags la sogs pa btsud pa yin pas 'gal bar
mi bsam mo/ /chos rje khu dbon gyi slob ma shar nub gung gsum du grags pa la/ bla brang pa'i gdung rabs ni/ gdung rus zhang zhung gsang sngags rnying ma ba jo 'bum zhes
pa'i sras sku mched gsum las/ gcen po bla ma shar pa sher 'byung sa pho rta lo lachos rje pa la rab tu byung / dpon chen shAkya bzang po la nyos nas bla brang shar bzung
/ dgung lo drug cu rtsa bzhi la gshegs/ gnyis pa slob dpon chen po 'od zer 'phan rten dge bsnyen yin/ khong sku mched kyi lcam mo'i sras bla ma ye pa chen po chos rje pa
dang bla ma shar pa sher 'byung gi slob ma yin no/ /gong du se chen dang mam gha la'i bla mchod mdzad/ bla ma chen po rdo rje 'od zer gshegs rting shar gyi gdan sa lo bcu
dgu mdzad/ dgung lo drug cu rtsa drug la gshegs/shar pa chen po rab tu ma byung gong gi sras phyug mo rje btsun skyabs la 'khrungs pa'i sras gsum ka 'gro mgon 'phags pa'i
slob ma yin/gcen po dus 'khor ba bla ma ye shes rin chen bla ma 'phags pa shing kun na bzhugs pa gdan 'dren pa la sa skya pa spyis brdzangs/ phyis

rgya yul du byon/ se chen rgyal po'i dus su ti shri mdzad/ dgung lo bzhi bcu zhe bdun la ri bo rtse lngar gshegs/ sras gnyis pa bla ma dam pa kun dga' seng gesa pho spre'u
lo pa bla ma'i gsung bzhin gong du byon/ gong ma dang a nan tari bla mchod mdzad/ dbus gtsang du byon nas shar gyi gdan sa lo nyi shu rtsa dgu mdzad / dgung lo drug cu rtsa
brgyad la gshegs so/ /sras gsum pa bla ma 'jam dbyangs chen po rin chen rgyal mtshan pa se chen rgyal po'i lung bzhinsa pho rta lo pa dang me mo phag la bzhi thog tu bskos/
nyi ma re la chos dung lnga lnga bus zer sa skya bzhi thog gi bla mchod lo bco brgyad mdzad/ bla ma 'phags pa khu dbon gyi phyi rten la gser thog bkal/ phyis gong du
ol ja du rgyal pos gdan drang sa nas ti shri mdzad/ dgung lo bzhi bcu zhe dgu la gong du gshegs so/ /lung dang rtogs pa'i yon tan phun sum tshogs pa mnga' bas/ dpal ldan
sa skya'i bstan pa dang /mnga' thang yang bla ma 'di'i dus su rgyas pa lags so/ /bla ma shar pa dang ma gcig mkha' 'gro 'bum gyi sras che ba bla ma seng ge dpal ba dgung
lo sum cu la rgya yul du gshegs so/ /sras gnyis pa bla ma dam pa kun dga' bsod nams pas shar gyi gdan sa lo sum cu so bzhi mdzad/ gcung po slob dpon chen po kun dga' rin
chen pa dang ma gcig nam mkha' rgyal mo'i sras che ba slob dpon chen po rin chen rgyal mtshan pa da lta shar pa'i gdan sa mdzad pa'o/ /gnyis pa slob

dpon kun dga' rgyal mtshan pa/ gsum pa slob dpon nyi ma gzhon nu la 'das pa'o/ nub pa'i thog ma 'u yug pa bsod nams seng ges chos rje pa la thug de la zangs tsha'i bla brang
nyis thog phog de'i gcung po gcig gi sras bla ma kun smon yang chos rje pa la jug de'i gcung kun dga' mdzes sku mched gnyis ka phyis dpon chen kun dga' bzang po'i phyogs
su chas nas/ bla ma 'phags pa dang thugs ma mthun pas/ se chen gyi lung gis spyugs nas/ gcen po sman rtse'i yul du 'das/ de'i dbon po yon tan dpal zer ba gcig gis gdan
sa byas so/ /gung pa la chos rje pa'i slob ma skyo ston dri med/ de nas dbon rgyud med par slob mas gdan sa bzung / bla ma ngharma ye shes/ gung pa dpal rgyal/ gu shrI shes
rgyal/ gung pa bkra shis bzang po da lta'o/ /bla ma bkra shis bzang po bzhugs ma bde bar gung pa blo bzang kyis chos 'chad thog gcig byas pa gdan sa dngos min/ khang gsar
chen mo ba'i rgyud la/ sum pa grags rgyal gyi sras bla ma grags pa 'od zer/ /bla ma shar pa rdo rje 'od zer ba dang / bla ma ye pa'i btsun pa yin/ phyis bla ma 'phags
pa'i dkon gnyer rgan pa thob/ slob dpon ngharma pA la'i phyag phyi la gong du byon/ bla ma dus 'khor ba'i rjes la se chen gyi dus su ti shri mdzad nas dgung lo lnga bcu
rtsa brgyad la gong du 'das/ de'i gcung po'i sras bla ma sangs rgyas dpal gyi dus na khang gsar blangs/ gong du

ol ja du dang / gu yug gan rgyal po/ bu yan du rgyal po gsum gyi bar du ti shri mdzad nas/ dgung lo bzhi bcu zhe brgyad la gong du 'das/ de'i sras bla ma grags pa rgyal mtshan
gu shri mdzad/ kun spangs mdzad pa'i ngang la rtanag gi brag ske rag can du dgung lo nyi shu rtsa drug la grongs/ 'ga' zhig gis thar pa gling du gshegs par 'dodkhang
gsar ba'i pha spun ring po'i rgyud slob dpon chen po nyi ma rgyal mtshan gong du gu shrI mdzad nas 'das/ slob dpon chen po bde legs rgyal mtshan la'ang gong ma'i lung gis
shel dam byin/khang gsar bla brang du bskos/ phyis kha chu'i bar du sku gshegs so/ /dpal sa skya'i gdung rgyud dri ma med pa 'di dngahor rgyal po yon mchod du 'brel nas/
gtsug lag gnyis ka'i sgo nas bod khams bskyang ba'i phyir/ zhor las byung ba dpon chen gyi rim pa ni/ sa skya dpon chen la snga ba shAkya bzang po/ chos rje ba byang ngos
su byon dus/ 'u yug pa dang shar pa sher 'byung ma gtogs/ dge ba'i bshes gnyen rnams kyang phyag 'tshal du bcug nas sa skyar bskos/ bla ma 'phags pa'i dus su/ se chen gyi
lung gis zam lu ghun dben hu'i dam kha byin nas dpon chen la bskos/ khang gsar chen mo btab/ lha khang chen mo dang lcags ri phyi nang brtsigs/ 'di'i dus su dbus su bu
slob kyi kha 'dzin la dpon kun dga' rgyal po bskos nas/ spe tshal/ snang tshal/ dga' mo grong la sogs

'dzin pa yin zer/ lha khang chen mo'i thog ci rigs phibs pa la/dpon chen gyi ngang la sa skyar 'das/ de'i rjes su nang gnyer byed pa kun dga' bzang pos dpon chen lo drug byas
pa'i bar la rin chen sgang dang / lha khang bla brang 'debs pa'i do dam/ lha khang dang lcags ri'i zhabs rdzogs par bcug kun dga' bzang pos las ka gtad pa'i bar der/ zhang
btsun dang sgang dkar ba gnyis kyis las ka byas/ 'brug lo la bya rog tshang la khrims dmag gis bskor/lung bzhin dpon chen kun dga' bzang po khrims la sbyar/ 'di'i dus
su bla ma chen po yang sku gshegs pas/ gong du zhu ba la nye gnas gzhon dbang btang / de'i rjes su dpon chen la byang rin bskos pa'i ring la shangs rta so thang du g.yag
gis bas bsad swon wi sa'i dam kha dang shel gyi dam kha yang byung / de nas dpon chen kun gzhon dbang / 'di'i ring la dbye gsal chen mo dang khrims kyi zhib cha rnams byas/
de nas dpon chen byang rdor/ de nas dpon chen a glen/'di gsum gyi ring la sa 'bri 'thab mo byas'di'i ring la sa skya lcags ri phyi ma dang dpon po ri'i lcags ri btab/
khang gsar gling byas/ dwags po la sogs su dmag khyer/ sa mtshamasakyi brag la ag len gyi ming bris 'dug zer de nas dpon chen gyi ngang la rgya yul du byon/ dpon chen la
gzhon dbang bskyal nas bskos/ lam du 'das nas sa skyar ma slebsde nas dpon chen legs pa

dpal/ de nas dpon chen 'od zer seng ge swon jing dben gyi dam kha bzung / de nas dpon chen kun rin/ de nas dpon chen don yod dpal/ de nas dpon chen yon btsun/ yang dpon chen
'od zer seng ge de nas dpon chen rgyal ba bzang po/ de nas dpon chen dbang phyug dpal/ de nas dpon chen bsod nams dpal/ yang dpon chen rgyal ba bzang pos bskyar nas go
sa mdzad/ de nas dpon chen dbang brtson/ phag lo la dbus gtsang du phebs nas 'ja' sa bsgrags/ 'di mar bcad la'ang dpon chen gyi ming byin pa kha yar byung ngo / /'di rnams
kyi skabs su yi ge mang ba la 'jigs par mi lta zhing / blo dang ldan pa rnams kyis se chen rgyal po dang bla ma 'phags pa yon mchod du 'brel nas bstan pa'i zhabs tog sgrub
pa la/ swon jing dben gyi khrims ra dang /bod bde ba'i don du swon wi si kha gsum gyi khrims bslang tshul/ zam gha ching sang dang / u lug no yon/ mi chen rdo shil sogs
pas khrims kyi bya ba byas pa dang / rin po che ston tshul gyi mdzad pa sogs lugs bzang po la phan pa'i gtam rgyud rnams bsnan du rung ngo / /mthu stobs thugs rje phul
byung bas/ /'gro ba 'di phyir skyob pa'i slad/ /khrims gnyis 'phrin las 'gyed pa'i khyon/ /shong ba 'dzam gling yangs pa mtshar/ /

dgu pa/ kha che paN chen bod du byon tshul skor/ kha che paN chen ni/ kha che grib rtan du yab tshong dpon srid brtan zhes bya ba dang / yum dge legs ma zhes bya ba'i sras
su lcags pho spre'u'i lo la sku 'khrungs pa/ paN chen shAkya shri'i sku che ba'i yon tan bsam gyis mi khyab pa rnams rnam thar las ston la/ khyad par bod du byon tshul/ de
bzhin gshegs pa gtsug tor can dang /gser mdog can dang / gnam thos sras gsum gyis lung bstan nas kha ba can gyi ljong sa su byon pa yin/ khro phu lo tstsha ba byams pa
dpal gyis rgya gar shar phyogs nas gdan drangs nas gro mo'i la la byon/shing pho byi ba'i lo la paN chen dgung lo drug cu rtsa lnga bzhes pa la khro phur phyags phebs te
dbyar gnas mdzad pa'i tshe/ zhing gnyan chung ba'i steng du gtsug lag khang dga' ldan gyi 'gram bting / sa 'dul ba dang / bar chad bsrung ba dang / byin 'bebs pa thams cad
bla ma paN chen pa nyid kyis mdzad/ de nas bzung nas gtsang du lo gcig dbus su lo gcig mnga' ris su lo gnyis te/ spyir bod du lo bcu tham pa bzhugs nas bstan pa dar bar
mdzad/ chu pho spre'u'i lo la dpal khro phu'i byams chen khru brgya pa pho brang dang tshar nas/ bre'i zla ba'i tshes gsum nas bcu'i bar du rab gnas mdzad/

de'i tshe sing gha gling nas dgra bcom pas bskur ba'i me tog de byams chen gyi dbu la bzhag cing / de bzhin gshegs pa'i ring bsrel za ma tog dang bcas pa lo tstsha ba la gnang
nas/ byams chen thugs khar bzhugs su gsol/ skabs 'di rnams khro phu'i rnam thar bka' rgya ma ltar brislo de nyid kyi smin drug zla ba la paN chen 'khor dang bcas pa mnga'
ris stod du gshegs/ chu mo byi ba'i lo la spu rangs su bzhugs nas/ chos kyi rgyal po stag tsha'i bla ma mdzad cing / de nas rim gyis kha cher bzhud do/ /'di rnams kyi
skabs su khro phu'i dkar chag dang bla rabs 'bri bar spro mod kyi/ yi ge mang ba'i ngor bzhag go /bsod snyoms pa chen po de'i rnam thar 'dzin pa la/ jo dan sde bzhi byung
ba yin te/ paN chen dbus su byon pa'i dus su/chu shul krog ma dgon par mi bcu gcig bsnyen par rdzogs par byas pa'i nang nas mkhan po rdo rje dpal dang byang chub dpal
gnyis kyis phyag phyi la 'gro zhus pas/ zul phur nam za 'phred gsol la 'dul ba nyon la shog gsungs pas/ zul phur 'dul ba bslabs nas byon pas/ zul phu ba dang tshogs pa 'brel
zab pa'i rgyu mtshan kyangade yin/ tshogs chen pa'i mkhan chen seng rgyal yar bcad kyi nangarten zul phur bskyalpaN chen gyi bla mchod jo dan gtsang po ba bya ba yod
pa'i phyi la bzhag paN chen rgya gar du 'byon dus phyag phyir 'gro zhus pas/ rgya gar gyi tshad pa mi thub/ jo dan gtsang po ba bsod

nams mdzesla sten la 'dul ba shod/ dge slong bzhi sde re dang ma bral ba gyis gsungs pas/ de ltar mdzad/ gtsang po ba gshegs pa'i rjes la/ slob ma so sor bskyangs pas/ jo dan
sde gnyis byung / rdo rje dpal gyi rjes su mkhan po sangs rgyas dpal/ de rjes mkhan po 'od zer dpal/ de rjes mkhan po chos kyi rgyal mtshan/ de rjes mkhan po sang rin/
de rjes mkhan po bsod nams dpal/ de rjes mkhan po shes rab mgon/ de rjes mkhan po thugs rje dpal/ de rjes mkhan po seng ge rgyal mtshan/ de rjes mkhan po bsod nams dbang
phyug de rjes mkhan po bkras tshul da lta'o/ /yang mkhan po sangs rgyas dpal gyi rjes su gzhu pa dkon mchog rgyal mtshan/ de rjes mkhan po thugs rje dpal/ de rjes mkhan
po dar ma dpal/ de rjes mkhan po kun dga' dpal/ de rjes mkhan po tshul khrims dpal/ de rjes mkhan po sang gzhon/ de rjes mkhan po dar ma bzang po/ de rjes mkhan po tshul
khrims mgon/ de rjes mkhan po bsod nams 'od zer/ de rjes mkhan po rin tshul/ de rjes mkhan po bsod shes/ de rjes mkhan po shes rab mgon da lta bzhugs/ de ltar tsha mig pa
dang / bye rdzing pa gnyis ni mkhan po rdo rje dpal nas brgyud pa'o/ /mkhan po byang chub dpal la 'gro mgon chos kyi rgyal pos bsnyen rdzogs mdzad pa'i dus/ mkhan slob la
gong du gdan 'dren byung nas/ khong rang gi slob ma rnams skyong ba'i dbu mdzad la mkhan po gtsang pa dbang phyug

grags bskos/ khong rang 'dam bar du byon/ der bla ma chen po bsnyen rdzogs mdzad tshar zer ba gsan nas/ log nas zur du bzhugs pas gnyis su gyes pa'i mkhan po byang chub dpal
rang gi rjes su mkhan po bde ba dpal/ de rjes mkhan pa ka bzhi pa grags gzhon/de rjes mkhan po bsod nams grags/ de rjes mkhan po bsod nams bzang po/ de rjes mkhan po gzhon
nu mgon/ de rjes mkhan po grags pa rgyal mtshan/ de rjes mkhan po grags pa bshes gnyen da lta bzhugs pa'o/ /yang mkhan po gtsang pa'i rjes su khong rang gi dbon po gzhon
byang / de rjes khong rang gi dbon po 'dul tshad pa byang chub bzang po/ de rjes mkhan po yon tan rgyal mtshan/ de rjes mkhan po dpal grub pa da lta'o/de ltar chos lung
pa dang / dge 'dun sgang pa gnyis mkhan po byang chub dpal las brgyud pa'o/ de ltar tshogs sde bzhi ni paN chen shAkya shri nas brgyud pa yin la/ spyir bod kyi sdom brgyud
'di la/ bzhi kun: =gzhi?  thams cad yod par smra ba las/sde pa gzhan rnams ni bod du byung ba med/ yang dag par rdzogs pa'i sangs rgyas/ sha riri bu/ sgra gcan 'dzin/
bram ze sgra gcan 'dzin/ klu sgrub legs ldan 'byed/ dpal sbas/ ye shes snying po/ zhi ba 'tsho/ zhes bsam yas kyi gyang ris la yod zer/ des sad mi mi bdun la sogs pa mang
du byung ba ni bstan pa snga dar yin la/ phyi dar gyi mkhan rgyud la/ snga rabs pa rnams la

bzhed lugs mang du snang ste/ sad mi mi bdun gyi nang nas dba' rad na/ li sangs rgyas ye shes/ ka ba 'od mchog grags/g.yo dge 'byung / gtsang rab gsal/ stod lung pa dmar shAkya
mu ni gsum/ 'ga' zhig zhi ba 'tsho'i slob ma ka ma la shi la/ des g.yo dge 'byung / des bla chen/ des klu mes bzhed pa gda'/'ga' zhig dba' rad na/ lha lung rab 'byor
dbyangs/ des bla chen zhes bzhed pa'ang gda'/ g.yor gyi mkhan bu bla chen po/ des spang gong ye shes g.yung drung / grum a tsa ra ye shes rgyal mtshan/des dbus gtsang gi
mi lnga'am/ drug gam/ bcur grags pa rnams rab tu byung / 'ga' zhig bla chen gyis spang gong dang ngal ba gnas brtan grags pa gnyis/ de gnyis kyis gnubs grags she dbal gyi
dbang phyug dang cog ro sher chung gnyis/ de gnyis kyis sher chung sher grags dang grum gnyis/ grum gyis dbus gtsang gi mi lngar 'byed na/ klu med tshul khrims shes rab
dang / sum pa ye shes blo gros/ 'bring ye shes yon tan/ lo tshong gnyis te lngar bzhed/ drug tu 'byed na/ dba' rag snon/ bcur 'byed na/ klu mes tshul khrims shes rab/ 'bring
ye shes yon tan/glan shes rab 'bar/ dba' tshul khrims snying po/ rag shi tshul khrims 'byung gnas te dbus pa lnga/ lo ston rdo rje dbang phyug tshong khe shes rab seng
ge u pa te dkar/ 'o brgyad

spun gnyis te bcur byed/ 'ga' zhigaklu mes/ 'bring / dba'/rag lo tshongaste drug gi bla chenal blangs/ gzhan rnams kyis rting la grum la blangs zhes snga phyir bzhed par gda'/
sum pa ye shes blo gros/ gar mi yonatan g.yung drung / dmar shAkya byang chub la sogs pa rting la grum gyi mkhan bu yin par bzhed/ klu mes kyi rting la grum lus pa yin/
gzhan rnams kyis sngon la byon pa'i rjes glong thang du zin nas sdong yong par bzhed do zhes zer zhing / de ltar bzhed lugs mang du yod kyang / thams cad mkhyen pa bu
ston gyi chos 'byung chen mor 'jad kyi 'gyel mi gtsang rab gsal/ bo dong pa/ g.yo dge 'byung / stod lung pa dmar shAkya mu ne te/ bstan pa'i rtsa mi gsum gyis mdo smad du
byon pa las/ gtsang rab gsal gyis mkhan po byas/ g.yos slob dpon byas te/ bla chen pos dge tshul mdzad/ mkhan slob las ming sbyar de dge ba rab gsal du btags/ mkhan slob
snga ma dang / dmar gyi gsang ston byas te bsnyen par rjogs/ de nas lo lnga lon dus su dbus gtsang gi mi bcus slebs te/ gtsang la bka' drin zhus pas nga rgas pas bu mi 'khyongs
pas bla chen po la zhus gsungs nas zhus pas/ nga bsnyen par rdzogs nas lo lnga las ma lon/ mkhan po mi btub gsung ba la/ gtsang na re/ dmigs bsal la btub gsungs nas/
bla chen gyis mkhan po byas/ gtsang dang g.yos las slob dang gsang

ston byas/ dmar dang ha shang gis kha skong byas te/ thams cad tshig rjogs byas par bzhed do/ /klu mes kyi bu bzhi nika ba bzhi yang zergrum mer tshul 'byung / thang po che
btab/thang skor zer  zhang sna nam rdo rje dbang / rgyal lha khang rtsig zhangaskor zer rdog byang chub 'byung gnas yer pa ba rang brtsigs/rdog tsho zerglan ye shes shes
rabrgyal gser sgang brtsigs/glan tsho zerste bzhir grags/ gzus la sogs la dpag tu med la/ grum mer gyi mkhan po yab shud rgyal ba 'od/ des sbe so ker/ des gra pa mngon shes/
des khyung rin chen grags/ des bya 'dul ba dang slob dpon cha pa la sogs pa byas/rtsibs gzhon nu seng ge dpal ldan gro/ de rnams brgyud pa rnams lags so/ /yang klu mes/
glan ye shes shes rab/ glan tshul khrims byang chub/ glan bsod gzhon/ glan 'byung gnas 'bar/ shAkya sra ba/ ye shes grags/ khams pa 'brog chen/ blo gros grags pa la sogs
pa ne pa dang rgya sar sgang pa rjes 'breng rnams so/ /lo ston gyi mkhan bu dba' ye shes dbang po/ rma gsal ba shes rab/ de gnyis kyi rgya lo sgyur ba/ sbal ti jo sras/
sbal ti dbon zhig po sher seng la sogs pa skyor mo lung pa rjes 'breng dang bcas pa lags so/ /zul phu'i gdan sa ba ni bya 'dul gyi rting la/mkhan po chos kyi dbang phyug
de rjes chos kyi byang chub/ de rjes

chos grags dpal/ de rjes chos kyi dpal/ de rjes byang chub dpal gyis gdan sa lo mang du mdzad nas da lta zur na bzhugs so/ /'dul ba stod dar ni/ dha na shi la dang dzi na mi
tra gnyis kyi slob ma/bal po'i paNDi ta shAkya se na/ dharma pA la/ des gra dbyi phu'i rlung lo tstsha ba/ des mda'i skyogs 'dul 'dzin/ des zhang zhung 'dul ba 'dzin pa/
des zhing mo che byang chub sems dpa'/ la stod sim tsher 'dul gra pa rjes 'breng dang bcas pa yin te/ nyung shas las med do/ /'dul ba'i bshad brgyud ni/ sangs rgyas/ nye
ba 'khor/ kun dga' bo/ sha na'i gos can/ nyer sbas/ nghi ti ka nag po legs mthong / blo gros mi 'bes/ yon tan 'od/ shAkya 'od/ chos kyi bshes gnyen gnyis/ de gnyis kyis
seng ge gdong can/ des dha na shi la/ dzi na mi tra gnyis la/des lcog ro klu'i rgyal mtshan/ des g.yo dge 'byung / gtsang rab gsal/ dmar shAkya mu ne gsum la/ de gsum gyis
bla chen po la/des grum la sogs la/ grum la klu messdom pa grum la blangs kyang /'dul ba bla chen rang la gsan pa'ang yod kyis/ des gzus rdo rje rgyal mtshan/ gzus la
gzus kyi bu bzhi ni/ rong mkhar sbug gi sne po grags pa rgyal mtshan/ ka chu'i sbo chung tshul khrims 'byung gnas/ 'dzims pa shes rab 'od/ rgyal gyi glan tshul khrims byang
chub rnams so / /'dzims pa ma gtogs gsum la rgyas gsan/ khyad

par sne po'i slob ma yin/ yang sne po'i slob ma sog tshul khrims bla ma/ sbo chung gi slob ma nyang 'tshams pa rin chen bla ma/ 'dzims pa'i slob ma ko khyim pa ye shes bla
ma gsum la yang rgyas gsan pas rgya'i bla ma rnam gsum zer ro/ rgya 'dul ba 'dzin pa'i mtshan dngos la dbang phyug tshul khrims zer/ rgya'i slob ma rma tsho byang rdor/bya
'dul/ kyi pho tshul khrims 'phags/ sha mi la sogs shin tu mang ngo 'dul ba stod dar ni/ ngha na shi la/ dzi na mi tra'i slob ma bal po shAkya se na/ des ngharma pA la/
des gra dbyi phu'i rlung lo tstsha ba/ des skyogs 'dul 'dzin/ des gzus zhes bshad do/ /rgya 'dul gyi slob ma kyi pho tshul khrims 'phags/ tsha rong pa 'dul 'dzin/rma tsho
byang rdor/ bya 'dul sha mi smon lam 'od la sogs pa bsam gyis mi khyab pa 'char ba dang / zam rtse ba la sogs pa ni rgya nas brgyud pa'o/ /sha mi ni tsha rong pa'i slob
ma'ang yin/ bya 'dul rma tsho'i slob ma'ang yin/ bya 'dul nas brgyud pa rtsibs pa gzhon nu seng ge myang stod mkhar lung nas brgyud pa rnams dang / sangs rgyas gzhung pa
dang / ar dge ba dang / nags mo dang / ri zan rdog pa dang /bkra shis sgang pa dang / jo dan rdo rje dpal nas brgyud pa rnams so/ /bya 'dul gyi rgyud pa dpal chen ye shes
g.yung drung / de'i slob ma gnyan ston/ de'i slob ma mkhan po shun pa/ de'i slob ma zhig po shes rab ye shes pa la sogs pa dga' ba gdong pa bya 'dul nas

brgyud pa'o/ /kyi pho tshul khrims 'phags kyi slob ma 'dar 'dul ba 'dzin pa/ de'i slob ma stong 'dul ba 'dzin pa la sogs pa ni ne pa rjes 'breng dang bcas pa rnams so/ /sha
mi'i bu bzhir grags pa ni/rgya dur gyi glubs dkar 'dul 'dzin/ yang dben gyi jo dan pad tshul/ bal ti jo sras/ thag ma rdor gzhon rnams yin no/ /thag ma'i slob ma rnal 'byor
byang seng nas brgyud pa jog po dgon gsar ba/ sangs rgyas jo sras brag rtsa ba ston nam lha dge 'dun sgang pa la sogs pa rnams lags so/ /glubs dkar ni rgya dur ba yin
la/ sha mi 'chad dkar du byung / tsha rong pa/ tsha rong dang spu gu rdor byung ste/ lhag ru la sogs yar lung gi 'dul 'dzin rnams dang / rtseb dkar ba/ zangs chen pa/ mtsho
sna ba la sogs pa ni tsha rong ba nas brgyud pa'o/ /yang thag ma rdor gzhon/ thag ma ka ba chen po dar ma seng ge'i yang slob ma yin no zhes bod kyi yi ge rnying pa dang
/mkhas pa rnams kyi gsung las byung ngo / /

mjug byang / de ltar yang ston pa yang dag par rdzogs pa'i sangs rgyas rgya gar du byon nas/ de'i bstan pa rgya nag dang bod la sogs par rim gyis dar ba yin la/ rgya gar du
mang pos bkur ba nas bzung ste/ chos rgyal gyi gdung rabs/ de las yang dag par sangs rgyas byon tshul/ khyad par bod kyi chos rgyal byang chub sems dpa' rnams kyi mdzad
pa dang /gdung rabs/ bstan pa 'dzin pa'i skyes bu dam pa ji ltar byon tshul dkar chag tu btab pa 'di ni/ yi ge kha 'thor ba rnams las cung zad bsdus/ rang gi rjed byang du
dum bu khrigs su yod pa las/ mi'i dbang po rgyal po chen po'i gtsug gi nor bu/bstan pa'i bdag po gu shri kun dga' rgyal mtshan dpal bzang po'i dge bshes/ slob dpon a yas
rang gi bdag tu 'dzin pa'i phyir ma yin par/ sems can rnams la phan pa kho na sgrub pa'i phyir/ spyi'i mchod gnas lha sa'i gtsug lag khang chen mor zhig gsos mang du mdzad
pa las/ bye brag spyan ras gzigs gyi pho brang po ta rir chos kyi sku'i rten byang chub chen mo dang bcas pa bzhengs su gsol ba'i khyams su/ spyir bde bar gshegs pa'i
bstan pa'i rnam gzhag las/

khyad par du chos rgyal mang pos bkur ba'i gdung rabs ji ltar byung tshul/ hor dang bod kyi rgyal pos bstan pa'i zhabs tog mdzad pa'i rnam gzhag gangs can gyi ljongs su bstan
pa'i gsal byed rnams kyis bstan pa ji ltar bskyangs pa'i tshul rnams mi nub cing / phyi rabs rnams la phan pa'i don du ri mor 'bri bas/ yi ge khungs ma rnams bsdus la
phyogs gcig tu sdebs shig ces do gal chen pos dge re byon nas skul ba la brten na/ chos rgyal byang chub sems dpa' rnams kyi dbon sras rnams kyi nang nas tha shal du gyur
pa shAkya'i ming can gyis yi ger bkod pa'o/ /skabs 'dir bstan pa'i snying po sgrub pa gtso cher mdzad nas bstan pa gsal bar mdzad pa/ dwags po bka' brgyud kyi rnam thar
'bri ba la spro mod kyi/ yi ge yid ches ma rnyed pas/ logs gzhan shig tu shes par bya'o/ /dkar chag shin tu bsdus pa la dga' na/ 'di'i dmar cha rnams zur du bkol bas kyang
'brel chags shing / rgyal rabs rkyang pa dang / rang rang gi gdan sa'i bla rabs su 'gyur la/ yang bod kyi rgyal rabs la sogs pa rang gang mos pa'i skabs re zung du bris
na'ang de'i lo rgyus su 'gyur ro//'jig rten khams 'dir dge legs 'byung ba'i gzhi/ /mang pos bkur dang 'khor los sgyur rgyal rigs/ /thugs rje phul byung thub pa'i dbang po
ni/ /

rdo rje gdan du mngon par byang chub nas/ /rnam gsum chos kyi dkyil 'khor rgyas pa de/ /chos rgyal mes dbon 'phrin las g.yo ba'i mthus/ /mkhas grub lo paN rlung gis legs bskyod
nas/ /kha ba can gyi ljongs 'dir gsal bar bshad/ /sangs rgyas bstan pa'i pad tshal kha phye bas/ /blo gsal rkang drug ldan pa rab 'khrigs te/ /dam chos sbrang rtsi'i
bcud kyis myos pa yis/ /thar pa'i dga' ston nyams su myong ba'i tshul/ /bka' drin dran pas gsal bar 'chad 'dod kyang / /bdag blo shes rab gsum gyis dman pa'i phyir/ /ji
bzhin ma rtogs log par bshad pa gang / /chos ldan bde mthong rnams kyis bzod par mdzod/ /rgyal sras mdzad pa rmongs pa'i spyod yul min/ /sgra tshad gnyis kyis dben pa rgan
po'i tshig /mi mthun nang 'gal mang pos rab dkrugs pas/ /rnam dbye gsal bar smra pa'i skabs med cing / /bdag nus dman phyir sdebs sbyor dang bral bas/ /dmus long kha dog
'byed dang mtshungs mod kyi/ /rgyal ba'i bka' dang tshad ma'i skyes bu yi/ /

legs bshad ji bzhin bris pa tha dad do/ /bstungs pa med par gzugs su legs grub nas/ /phyis pa med par dri ma rab dag ste/ /phyin pa med par lkog tu gyur pa'i don/ /'khrul pa
med par rgya bod gsal bar snang / /de phyir 'di ni kim shing kong jo yi/ /snang srid gsal ba'i me long de dang mtshungs/ /rgyal sras mdzad pa ston pa ches 'phags la/ /gzugs
dang don gyi dbye ba tha dad do/ /legs bshad 'di ni spyi don dgos 'brel dang/ /mdor bstan rgyas bshad tshul gyis 'chad 'dod kyang / /lo rgyus khungs ston tsam zhig smos
pa ni/ /bdag blo thos pa dman pas rab zhum la/ /thos ldan 'ga' zhig tog gis rab myos kyang / /ji bzhin smra ba'i rnam dpyod kyis skom pa/ /gal te srid na phrag dog byin
za yis/ /yi rang sregs kyis dgos pa'ang yin nam snyam/ /bstan 'dzin yon tan rab dkar gangs ri las/ /bdag blo gus pa'i gdung shugs kyis drangs pa'i/ /ngo mtshar legs bshad
bsil ba'i chu rgyun 'di/ /

dad ldan skye bo'i zhing sar legs drangs pas/ /bka' drin dran pa'i myu gu rab 'khrungs te/ /rjes zhugs brtson pa'i so nam legs sbyangs nas/ /sde snod gsum gyi lo thog rab smin
pas/ /sems can rnams kyi dbul ba sel bar shog /shes ldan 'ga' zhig legs bshad 'di mthong bas/ /rab tu dgyes te mkhas pa'i mdun sar ni/ /'bel ba'i gtam gyis dga' ston
rab bkye bas/ /bstan 'dzin rnams kyi bka' drin dran par shog /bstan 'dzin gong ma'i yon tan 'di thos pas/ /de dag ji bzhin sgrub par ma nus kyang / /las can 'ga' zhig de
yi rjes zhugs nas/ /bstan pa'i bya ba tshul bzhin byed par shog /bstan 'dzin 'ga' zhig snyigs ma'i sems can la/ /rab tu skyo bas gzhan don g.yel ba rnams/ /chos rgyal rnams
kyi dka' spyad 'di gzigs pas/ /snyigs ma'i dus 'dir gzhan don mdzad par shog /'di las byung ba'i dge ba dri med des/ /rgyal ba'i bstan pa yun du gnas pa dang / /bstan
'dzin rnams kyi thugs dgongs yongs rdzogs nas/ /

sems can thams cad bde dang ldan gyur cig /de ltar bsam las byung ba'i dge ba rnams/ /thogs med dus nas phan pa mang byas pa'i/ /sems can rnams la ltos med byin zin gyi/ /bde
ba'i 'bras bu gzhan la smin gyur cig /rmongs pa bdag ni tshe rabs thams cad du/ /ngan song gsum du du kha gyur kyang sla'i/ /bdag gi dus gsum bsags pa'i dge ba des/ /'gro
bas zhi bde'i go 'phang thob gyur cig /dkar chag 'di ni nor bu rin chen te/ /blo ldan rnams kyi bzhed pa kun 'byung zhing / /dum bu res kyang dgos 'dod 'grub pa'i phyir/
/nor bu rin chen ci yi phyir ma yin/ /yid bzhin nor bu 'di ni sus 'dzin pa/ /dam pa rnams dang gang du mjal gyur kyang / /thugs la dga' ba yang yang skyed nus pas/ /mkhas
pa'i mdun sar de nyid mchog tu 'gyur/ /chos ldan skyes bu gang du 'dug na'ang / /tshig gi dpal 'dis yid kyi dga' ba 'phel/ /nyon mongs rang dgar spyad pas blo brid pa/
/

rigs ngan blun po rnams la de lta yin/ /chos rnams ma lus ro gcig mngon gyur nas/ /ming tshig yi ge'i tshags dang rab bral yang / /bdag blo sim mdzad dpal ldan bla ma yi/ /bkra
shis des kyang deng 'dir bkra shis shog /dkon mchog gsum dang mtshan bzang dpe byad sogs/ /du ma ro gcig skyabs gsum dbyer med pa'i/ /skyabs gnas mthar thug yongs grub
de bzhin nyid/ /bkra shis des kyang deng 'dir bkra shis shig /khra ba med kyang 'jigs rung rdam pa'i sgras//sdang ba med kyang bdud rigs tshar bcad nas/ /chags ma med
kyang rjes 'dzin bsrungs ma yi/ /bkra shis des kyang deng 'dir bkra shis shog /chos rgyal mang pos bkur ba'i gdung rabs la brten nas/bstan 'dzin gyi gang zag dang / chos
skyong ba'i rgyal po ji ltar byonpa'i dkar chag 'di ni/ me pho 'brug gi lo chu stod kyi dkar po'i tshesgnyis gza' phur bu skar ma rgyal la bab pa'i tshe rdzogs par bris pa'iyi
ge pa ni lhag ru ba tshul rgyal lo/ /gang zhig thos pas tshim pa gang / /bstan 'dzin mdzad pa ji bzhin bstan/ /

mkhas pa'i tshig don 'chad la mkhas/ /tshul bzhin bden par smra ba'i tshul/ /don rgyan rnam par gsal ba la/ /tshig rgyan mdzes pas mtshams sbyar nas/ /smra ba de yi snying
la ni/ /ngag gi dbang phyug zhugs par nges/ /bkra shis par gyur cig /dge'o/ /

